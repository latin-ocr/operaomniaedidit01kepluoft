296 Literae Kepleri aliorumque mutuae

jecturas3 tamen cum neque aliud suppeteret argumentum significandae gra-
titudinis et ipsa beneficiorum Rev, Tuae memoria me admoneret, ut ali-
quando specimen aliquod ederem eorum studiorum, ejusque muneris, ad quae
per illa jam dicta Rev. Tuae beneficia promotus sum, non duxi aliter agen-
dum esse, quam R. T. hoc exemplar mei Prognostici, quod ex officii ra-
tione de futuro anno publicandum fuit, exigui munusculi loco transmitterem.
Equidem agnosco paternam R. T. voluntatem, quam in commodanda mihi
, pecunia declaravit, nec oblitus tam cito sum, quantae commoditati quanto-
que adjumento mihi fuerit illa D. D. praeceptorum promtitudo‚ in quibus, a
meis desertus, omnem spem reliquam posueram. Vehementer etiam doleo,
non licuisse mihi statim aliqua ex parte respondere illi voluntati, dum ne-
que literas eucharisticas scribere potui propter meam aegritudinem, neque
imperiale numisma mittere, propterea quod hic Austriacos thaleros magna
cum aestimatione acceperam. Quamvis consobrinus meus, qui me comitatus
est, et gratias meo nomine coram agere potuisset et thaleros minimo valore
aestimatos reddere, si, quod ego vehementer ab ipso contendi, quodque
mihi stipulata manu promisit, perficere ipsi libuisset. Quare R. T. me
excusatum habebit et hoc tenue munusculum in praesentia boni consulet.
Utinam autem per aliquem meorum familiarium certior fieri possem, quid-
nam in illo Prognostico R. T. improbet quidque mihi in sequentibus annis
(Deo me conservante) cavendum amplius sit. Sed R. T. arbitrio permitto,
cui mea studia, nos autern omnes e't utrorumque calamitates gravissimas
Deo misericordissimo ardentibus precibus commendo.
Graecii 19. (29.) Oct. 1594.
Reverentiae Tuae
observantissimus discipulus

M. Jo. Kepler.

Solicitudinem Kepleri ob pecuniam Tubingae ad iter suum in Styriam perficiendum mu-
tuo sumtam Maestlinus his dirimere studet: De D. socero meo quae anxie scribere videi-is,
ipse me respondere jubet, ut animo quietus sis; te enim iu culpa non esse asserit, sed eum
ipsum, qui pecuniam tuo nomine restituere debebat. Pecunia enim a te proba missa est,
at nescio quis ille, in cujus manus devenit, qui „paulines“ sive Miinchskopff aliasque mone·
tas (unam etiam improbam penitus) misit. Verum quod ad te attinet, te innocentem prae-

dicat tibique non succenset, adeo ut nec prolixa excusatione ad ipsum, nec mea interces-
sione opus fuerit.

Keplerum primo tempore quo Graetiis degebat, forte jam Tubingae astrologicis lusi-
bus tempus trivisse ex his amici Christ. Ortholphi, tum temporis praeceptoris in mo-
nasterio Hirsaviensi‚ literis jocosis patet:

. . . De hora nativitatis meae non est, quod multis ambigam3 mihi perinde est. Ex-
specto Dominum dum veniat et me promoveat, removeat, ad se avocet. . . . Quid vero de
te sentiam, quem eo temeritatis processisse video, ut ex astris judicare nitatur, quid doctu-
rus sim in ecclesia et in quo articulo peccaturus. Quae hactenus mihi praedixeras, aecipie-
bam tanquam monita. ut illa caverem. Dicacitatem praedixeras et jugulo periculum ex
licentia linguae. Malum ut caverem et vanitatis astrologum ut convincerem, ad sudorem
usque tacui saepissime. Monuisti‚ caverem veneficia et illecebras puellares3 ab his enim
me damnum accepturum. Abstinui ad esuriem ab omni. esculento, quod mihi a suspecta
persona praeparatum videbatur. Jam dicis, me etiam in articulis peccaturum scilicet, ut
libertatem christianam prodam et salutem ecclesiae meae incolumitati postponam. Cur non
et id mandas, ut cessem posthac tibi errorem opprobrare? ut dicam te non primo mo-
mento delibatae astrolatriae perfectum fuisse et ad momentum Solis de mane occidentis, de
nocte orientis, perniciem meam mihi designare potuisse, sed vix dum Graecii proficere? Quod
si fecem, et honestius de astromantia sensero, quam de quaestuosa Zygeinerorum judiciaria:
dum multos numerabis annos, longaevus eris: non detur me* sidera. manu tangere.

Quod quaeris de annis illis 1590, 1591 Δια, nescio quid velis, nec succurrit, quid ge·

