Pnoomssun.

—.----

Keplerus conscripsit ab anno 1595 usque ad annum 1600 Graetii
annua Calendaria seu Prognostica, jussu ,‚ordinum“ styriae, inde Pra-
gae imperatoris Rudolphi mandatis obsecutus. Ab anno 1606 certe per
aliquot annos ea conscribere omisit et Praga anno 1612 relicta Linciis
demum intermissum illud negotium ex integro resumsit. Quo anno hoc
factum sit non plane constat, fortasse non ante annum 1617, quantum e Kepleri
verbis, quae infra sequentur, colligere licet; quot inde ab eo tempore Ca-
lendaria ediderit quandoque iterum rem ingratam abjecerit, de hoc item
nihil certi affirmare possumus, nisi quod ultimam nos Calendariorum mentionem
anno 1624 deprehendimus. (Linciis in tabulario conservantur ordinum Au-
striacorum decreta, quibus Keplero pro dedic. Calend. ad annum 1617 et
Stereometriae perscribuntur 150 fl.; pro Cal. 1618 50 fl.; Cal. 1619 100 fl.;
1620 - 50 fl.‚ -1623 -— 40 fl.) Turbae, quae illis temporibus in Austris-
snperiore exortae sunt, itinera Viennam et in Wurttembergiam annis 1624
et25 suscepta, obsessio Linciorum anno 1626, statio Ulmae habita ad edendas
Tabulas Rudolphinas anno 1627, haec omnia haud scimus an fidem faciant
conjecturae ab anno 1624 nullum prorsus Calendarium a Keplero* editum
esse.

Quae publici juris fecit Keplerus Calendaria inter rariora numeranda
sunt bibliothecarum opera. Contigit nobis celeberrimas Germaniae, Galliae
et Bataviae bibliothecas inquirentibus et amicis operam passim frustra
impendentibus, quatuor tantum calendaria, annorum 1598, 1599,
1605 et 1619, accipere, duo priora e bibliotheca Graetiensi‚ liberaliter con-
cedente D. Krausler, bibliothecario Graeciensi, reliqua e bibliothecis regiis
Dresdensi et Monacensi. His accedit Prognosticum ad annum 1602, in-
scriptum „Astrologiae fundamenta‚“ quod descriptum accepimus e bibliotheca

Berolinensi, curante celeberrimo mathematico D. Martin Ohm.
· Ex his, quae referunt haec Calendaria et Prognostica, non tota et
sincera Kepleri sententia de Astrologia prodit. Expurgate quidem illam
conabatur a nimia superstitione, qua scatebant libri astrologici omnes illius
temporis, quamque ardenti studio ‚defendebant viri, quibus alias plurimum
tribuebat in astronomicis (Maginus, Fabricius, Origanus δια), retinebat
tamen ex illa, quae minus ipsi absurda videbantur, ne nimium disceden-
dum ipsi esset a receptis vulgo opinionibus et procerum imperatorisque
'studiis Keplerus astronomiae suscepto studio et astronomi functus mu-
nere eo ipso ad astrologiam deductus est, quippe quae illa aetate a

19*

