322 Literae Kepleri aliorumque mutuae

hoc littoralibus nationibus inter Angliam et Daniam commune fuisse. Ita-
que causa proxime e mari esset petenda. Guttae sulphureae etiam hic in
Bohemia anno 99. praecedebant pestem et dysenteriam. Sufficit porro ad
pestem fere et humida aestas. Julius initio apud nos calidus, ab ultimo
triente. paulo turbulentior, Augustus vero usque ad 20. humidus et incon-
stantissimus. Causam in motus Q et {25 confero, euntes per aspectus supe-
riorum et in mutuo sextili versantes diu admodum.

Fabricius: P. S. d 15. Aug. Cum praeter opinionem literae priores hic remaneant,
volui posteriores meas cogitationes prioribus adjun ere et addo has quaestiones:

Quaeritur an ὁ) et [J bonorum, ut 21 et ‚ sint boni vel mali? An planetae
temperamentum hominis nati constituant? Ego nego. Quid de interroga-
ti o nib us et judiciis iis innitentibus sit sentiendum? Multi plurimum tribuunt. Ego nem
suspiciosam esse Judico. Quid de usitata parte fortunae, de electionibus utro-

logicis sentis? Illud nugas ego reputo. Imaginum characterisatarnm sub certe coeli
positu videtur aliqua in morbis profligandis vis dxc.

Keplerus: Tua postscripta me revocant in astrologiam. Aspectus
quinam boni, qui mali? Ego inter aspectus astrologice non discerni puto per
bonitatis et malitiae notas, sed tantum per fortitudinem et imbecillitatem.
Fortior is, cujus demonstratio fortior. Primo conjunctio corporalis, quia hic
identitas. Secundo oppositio corporalis, quia diameter circuli, bisecaus circulum.
Tertio quadratura, quia lateris quadratum (st quadrati diametri dimidium.
Quarto sextilis et trigonus, quia latus sexanguli 'aequale est semidiametro,
et latus trianguli potest Ἀ diametri. Quinto quintilis et. biquintilis, quia
juncta utriusque quadrata sunt ad quadratum diametri ut 5 ad 4. Sexto
sesquiquadratus‚ quia irrationalis et sine socio. Nam octangulum quidem
‘juvat illum ad aequandum quadratum diametri3 sed octangulum non est
inter harmonicos. Jam in planetis non sunt boni et mali, sed duri, mones,
calidi, frigidi, humidi, sicci. Mollibus et humidis conveniunt sextilis, tri-
gonus, sesquiquadratus, translato aurium experimento ex musica in astro-
logiam; duris et fervidis acceptiores quintilis et biquintilis.

De temperamento puto quaestionem supra agitatam, et prioribus
literis a me responsum. Natura hominis est instar metalli liquati, coelum
instar formae, in quam infunditur. Nisi contumax sit metallum, totam for-
mam exacte suscipit3 at contumax est hominis natura ob imaginationes
matris antecedentes et institutionis sequentis vim, quae est instar coeli et
scalpri; miscentur itaque haec tria. Ita tecum consentio.

De parte fortunae ut de domibus judico, confictam ad formanda
rse ponsa ad omne genus quaestionum.

Jam ergo et de his quaestionibus meum habes judicium, tuo conforme.
Sed vide, quid agas. Crede mihi, utrinque et a quaestionibus tuis et a
profectionibus aequalia stant experimenta et frustrationes. Nam utrinque
fortuna dominatur.

Imagines tueris argumento urbium et regionum. Nego tibi utrum-
que. Imaginibus vim conciliat credulitas. Audivi ab expertis medicis,
saepe verbis medici fiduciam persuadentibus cum magico facinore restaurari
naturam jam pene collapsam. Itaque, si et ob visam imaginem in gemma
fiduciam concipiat credulus aeger, juvabimur. Quare non puto publice con-
tra disputandum. Sed ab herbis et rebus naturalibus argumentaris, quae
a certo tempore vim a coelo majorem concipiant. Aut id est certum anni
tempuS‚ ubi causa in humore, siccitate, maturitate, aut tibi est incognitum,
si alia ejus temporis periodus. Et non valet argumentum a natura ad ar-

