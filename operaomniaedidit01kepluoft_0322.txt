300 Literae Kepleri aliorumque mutuae

fide digno, vix imitari audeo) periere flammis 25 homines, 4 turres, ipsius
Jovis palatium metu periculi suum expulit habitatorem. Omnes reditum prin-
cipis trepidant. Dicitur Italica auxilia adducere. Senatui civico nostrae
confessionis magistratus abrogatus est. Portarum et armamentarii urbici cu-
stodiae Papae confessoribus creditae. Minarum onmia plena. Sed ecce
omina: tres in hac urbe matronae eodem fere tempore, adornato puerperio,
conducta et accersita obstetrice, diu τας ὠδινας expectantes tandem didi·
cere a suis obstetricibus, se uterum non gerere, Haben Drey fehl (Nullitates)
geboren. Faxit Deus ratum omen et dissipet consilia ‘adversariorum suo-
rum. Oremus autem ipsum, ut innocentissimum juvenculi principis animum
contra pessimos consultores muniat. Quid si donet ipsum Deus nostris
precibus. .

Cometam dixere nostrates stellam Veneris interdiu visam3 de quo ego
consultus, ut aspexi respondi, mitiorem in coe'lo stellam non esse. Id omen
eodem ego refero: ut significet hic cometa metum frustraneum. Quo etiam
pertinet eclipseos ἔκλειψις vel emanentia. Moscovita dicitur mortuus. Ecce
borealem eclipsin. De Turca exigui sunt rumores. Perhibent tamen ven-
turum propria in persona. De Jaurino recuperato magnae sunt gratula-
tiones.- Non ita pridem Constantinopoli 4000 domorum conflagrarunt.. In
Bithynia prope Trapezuntem duae urbes non ignobiles terrae motu corrue-
runt: et periisse perhibentur ad 70000 hominum. In limitanea Hungaria
duos Bassas inter rixa et minae delationum ad suum Caesarem intercesse-
rant. Res ad arma venit. Delator futurus ab altero in congressu singulari
interfectus: quod cum alterius servi viderent, dominum ulti alterum quoque ”
interfeceruntt periere ad 40 utrinque. Haec omnia male illi imperio omi-
nantur. Nam si tantum animorum Bassis accrevit, olim audebit aliquid, qui
vitam suam in periculo videbit. Ut sunt omnia humana, jam salutaria, paulo
post exitiosa, ita etiam rigidae Turcarum leges, et inexorabilis in Bassas,
in regios liberos sententia, quibus rebus hactenus stetit haec moles, eaedem
illam pessum dabunt. Exemplum anno *1562 in Mustapha vidimus. Sed
Solymanni summa auctoritas periculosum incendium restinguere tum potuit,
alius non poterit, cujus non est tanta bello felicitas gestorumque gloria. Sed
futura sic habento: in praesentia citra omnem controversiam gliscit nostri
Caesaris auctoritas, utcunque Hispanica expiret. Enimvero vigilandum est
nostratibus: videtur in nostro Caesare inesse Archimedaea quaedam ratio
motuis, qui adeo lentus, ut vix oculos incurrat, successu tamen temporis
ingentem molem commoveat. Ecce Pragae sedens, sine ulla bellicae artis
peritia, sine auctoritate (ut antehac credebatur) tamen miracula patrat,
principes in officio continet, obsequentes, promtos, liberales habet, orbis
monarcham tot seculis formidabilem sustinet, tractu belli defatigat, citra
tamen magnum aliquod incommodum, quod hostilibus incommodis praepon-
deret. Quibus rebus ‘ejusmodi merae potestatis fundamenta jacit, ut sola
regni Turcici inclinatio deesse videatur. Quid? Quibus quaeso artibus,
qua felicitate Transsylvaniam restituit Austriacis? Quod omnes miramur.
Quin et hoc passim affirmatur, tertium ex haeredibus nominatum esse Cae-
sarem nostrum a Moscovita. Ei rei legatio splendidissima adornabatur, ut
sc. solus noster haeres nominaretur. Sed morte Moscovitae legatio inter-
cidit.

Utut sit, fatendum omnino est, a Deo benedici nostri Caesaris rebus.

 

