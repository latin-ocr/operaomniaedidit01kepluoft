’ 144 Mysterii Cosmographici

carum plane fundamentalem, et quae recta ad causas ducit; cum tam sit obvium cui-
libet, id in chorda quacunque extensa, cujus spatium subjectum circino dividi possit,
simplici applicatione rei durae, ut cultri aut clavis ad chordam, manu una et percus-
sione partium ejus interstinctamm cum plectro in manu altera, experimentari. Ita-
que summa fuit ista felicitas in principio speculationis tendenti ad opus harmonicum
scribendum: quamvis tunc quidem nondum id animo destinaveram. Causa autem, cur
septem ordine voces usque ad diapason cum ima suscepta consonent, est ista, quia
chorda septies harmonice dividi potest; singulis euim iis actibus singuli constituuntur
soni, consonantes cum sono totiuS. Vide lib. 111. Harm. cap. 2.

i) Verum est, si naturale id dicaS‚ quod prima statim coaptatione sectionum in
ipso quasi vestigio causarum praegressarum elicitur, ut distinguatur ab eo, quod se-
cundaria ratione velut artificialiter et imitat-ione naturae constituitur. At si non ordi-
nem ortus, sed proportionem ipsam respicias, naturalia erunt et illa intervalla dicenda,
quae proportiones sic ante constitutas imitatione naturae suscipiunt. Ut in sequela
vocum re, mi, fa, sol, la naturale est intervallum, fa, sol, tonus maJ'or dictus; quippe
primitus constituitur, quando intervallum re, fa, adhuc nondum est divisum: si ⁸iam
etiam inter re, fa designetur vox mi, tali proportione chordae mi, ad chordam re,
quali est sol ad fa, tunc et ipsa vox mi naturalis haberi debet. Quod vero causam hic
reddidi distinctionis, quasi fa, sol habeant indubitatos numeros, mi vero non item: id
condonandum est tyrocinio tunc posito. Nam lib. 111 Hannon. cap. 5 et 7 causas
optimas tradidi, quibus etiam sono mi et similibus suus indubitatus numerus assignatur.

k) Hoc verum est, si utrinque velles perfectum diapente constituere. Atqui, quod
tunc ignorabam, pars non minima est disciplinae de consonantiis adulterinis, quam
tradidi lib. ΙΙΙ Harmon. cap. 12.

1) Ita usitate appellantun veteres ne pro consonantiis quidem habuerunt. In
meo opere Harmonices, lib. 111. cap. 16, nec minus et cap. l et 4 libri 111 et passim
etiam imperfectas appellavi, sed vox ista non aeque valet adulterinae. Deest enim
adulterinae minimum aliquid, quo minus sit plena consonantia; nihil deest tertiae et
sextae legitimae, quo minus inter consonantias referantur. Itaque distinctionis causa
praestat tertias et sextas minores dicere consonantias, idque nou quantitatis tantum
respectu, sed etiam speciei.

m) Hunc ego nervum argumenti tunc constitui. Dividitur zodiacus in partes 12
et 120; dividitur et chorda in totidem harmonice: ergo numeri hi sunt apud naturam
in pret-io. At cum zodiaci divisio sit a quinque corporibus (uti tunc existimabam), veri·
simile, indidem et chordae divisionem esse, et sic quinque illas figuras etiam harmo—
niarum ideas esse, tunc quidem sequi videbatur. Sed nunc ex opere harmonico lector
causas harmonicorum genuinas petat: sunt enim non illa quinque corpora geometrica,
sed potius figurae planae in circulum inscriptae dcc.

n) Jucundum est, primos inventionum conatus etiam errantes intueri. Ecce cau-
sas genuinas et archetypicas concordantiarum, quas manibus versabam, coecutiens,
velut absent-es, anxie quaesivi. Figurae planae sunt causae concordantiarum se ipsis,
non quatenus fiunt solidarum figurarum superficies. Frustra ad solida respexi in con·
stituendis harmonicis motuum proportionibus.

o) Atqui causas jam nominatas vides, figuras planas: atqui non cognatio, non
consanguinitas, sed nuda affinitas est. Figurae enim planae ex una parte dividunt
circulum harmonice, ex altera parte congruunt in figuras quinque solidas. Ergo et
harmonica circuli divisio et quinque figurae in uno tertio, in figuris scil. planis
conveniunt.

p) Nota hoc diligenter et cognosce vel hoc uno exemplo vim aliarum fortuitarum
collusionum. Septem concordantiamm formas, seu septem sectiones harmonicas in
prioribus ad quinarium redegimus utcumque, ut binae semper imperfectae pro una
censerentur. Quinarius iste in duo abit membra, ut hinc stent tres, inde duae. Atqui
et quinarius corporum ex una parte tria habet, ex altera duo: neque tamen illis tribus
est cognatio cum his tribus, nec illae duae respondent his duobus. Nam duae duplices
imperfectamm concordantiarum formae communicant decangulo, quod est hic cogua-

