220 Prooemium.

ferret. At quam competenter etiam ulteriora excusas, quod mathematicorum non sit garru-
litas, nescio, an tale quid tunc apud te tacite senseris, genio sic suggerente. Praeterea,
quod omnes docti magni ipsum faciant, eum praeceptorem appellas, hypotheses meas illi tri-
buis, et tandem concludis, ut sideribus (quorum permodicam habet notitiam) et scientiae,
quam sibi hinc inde (si qua est) corradit et suffuratus, tanquam decus Germaniae valeat:
talia de ignoto inconsiderate scripsisse videris: quae ego quidem nullatenus moror: imo
mallem, vera esse, vel aliquem ejuscemodi dari, cui tanta in astronomicis et mathematicis
competerent elogia; ego non ultimus essem, qui ejus celebraret gloriam. Non tmen supra
Ptolemaeum aut Copernicum aliosque eximios viros, qualis in Germania Maestlinus‚ verior
ille tuus praeceptor, nunc est, efferrem, nisi dignum fore satis perspectum haberem. Sed
sint haec qualiacunque velint, id equidem non arridet, quod tua sic in libro isto contra me
maledico abutatur epistola, ut hac quasi se purgare, atque quantus sit quamque multum ipsi
tribuendum (si Diis placet) probare velit, se ipsum ita nimium extollendo et sibimet placendo
atque aliis tacite detrahendo. At quoniam in. juventute ea per ignorantiam scripsisti, nec
{orte existimares, eum unquam literas illas publicaturum, nedum ut iis in aliorum despectum
et contumeliam unquam abusui-us foret, idcirco-est, cur haec placidius feram. Cuperem nihilo-
minus, ut primo quoque tempore apud me declaratum relinqueres, an tibi gratum sit, quod
sic fecerit et quid de scripto isto virulento sentias: tum quoque alii eruditi, ad quorum manus
istud pervenit. Neque enim dubito, isthuc perlatum, siquidem Pragae excusum sit, suppresso
tamen typographi nomine, uti fit iti famosis libellis. Plura de his non addo. Nec enim digna
sunt ut multis revocentur. Tuum est, haec ipsa obiter subjuncta candide interpretari, et
schedam hanc Vulcano tradere. Jamque iterum et saepius vale. (Postscripta sunt haec lite-
ris, quas pag. 43 sq. proposuimus.)

Keplerus his Tychonis literis motus epistolam ei misit excusatoriam, quam descriptam
etiam Maestlino dedit his additis verbis:

Quid Tychoni responderim (quando te id satagere video), ex adjecto ,
exemplari cognosces. Velim autem existimes, vera me et ex animo omnia
scripsisse, quia veritas pei· se ipsa sat tuta est. Quod autem-vehementior
in ipsum Ursum non sum, partim pudore fit, partim metu. Quem enim,
proh dolor, tantopere laudavi, non possum sine⁴ inconstantiae macula jam
statim turpissime traducere. Quod si epistolam etiam meam Tycho typis
mandare velit, verendum fuisset, ne in majorem meam contumeliam Ursus
alias meas publicaret, et qua parte modestiores sunt adulteraret, aut alia “

via mihi insidiaretur. (Ex ep. ad M. d. d. 26. Febr. 1599.)
Kepleri autem verba haee sunt:

Exemplar puryatz'onis meae

ad Tychonem.
S. P. D.

Cuni intellexissem ex Maestlini literis, quas ad me dedit superiori
Augusto, respondisse te ad epistolium meum, ejusque responsionis exemplar
apud Maestlinum esse: proxima occasione apud illum institi, ut id- exemplar
ad me mitteret, quando literae tuae mihi non redderentur. Sic casu et dili-⁷
gentia tua factum, ut quamvis pereuntibus tuis literis, tamen quid me scire
velles post decimum mensem intellexerim. Horum initio te certiorem reddidi,
quia in illa querela tua, me Christe! quam justissima postulas, ut primo
quoque tempore meam tibi sententiam aperiam: ne ex hac decimestri mora
major tibi de me suspicio culpae suboriretur. Quantum igitur attinet meas
ad Ursum literas, ex iis, quae excerpsisti, verbis pleiaque mea agnosco.
Ex eo fit, ut quamvis ad aliqua, de quibus dubito, pene cohorrescam: nul-
lum tamen negare possim. In hac itaque parte nullum adhuc Ursi crimen
est, quod liqueat. Utrum autein integram epistolam publicaverit, major apud
me dubitatio: quae facile discuteretur, si mihi exemplar typi esset. Nam
in iisdem literis desiderium meum tuorum operum legendorum expressi, eaque

 

