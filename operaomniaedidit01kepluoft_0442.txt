420 De Fundamentis

Vulgo vero quod haec proponuntur, in quo minor spes fructus: id si quis-
piam reprehendit, cum velim perpendere, quod alia via ad literatos hinc
inde latitantes non perveniamus, nisi via publica. Adde, quod hic idem in
curanda vulgi curiositate observari potest, quod in aegro a medicis obser-
vatur, ut inordinatis et perniciosis vulgi desideriis abutamur, ad ingerendas
(ceu medicamenta aliqua) commonitiones ejusmodi, specie prognosticorum
velatas, quae ad hunc animi morbum tollendum faciunt, quaeque alia via
ingerere vix possemus. Quemadmodum igitur non ideo cum aegro delirat
medicus, quod ingerendi medicamenti causa deliranti aegro verbis et specie
simulata obsecundat. ita et de me spero recte sentientes nihil sinistri
suspicaturos, quod optimo animo cum vulgo rerum futurarum et novarum
cupido publice de futuris loquor. Iniqua judicia, quae nullum vel maximae
dignitatis culmen non pervadunt et cavillantur, nedum ut haec humiliora
vitae munia et ludibriis obvia intacta relinquant, occipite, ut ille praecipit,
caeco excipiam. ·

Hasce vero meas, Illustriss. Domine, de anno futuro 'meditationes cum
disputatione pulcherrima de siderum influxibus, Tuae potissimum Celsitu-
dini dicare, strenulae loco, volui. quod persuasum habeam, C. T. et litera-
tis omnibus, et inprimis harum artium cultoribus impense favere: quod et
verbis luculenter es testatus, primum recepto in amicitiam celebratissimo illo
et generosi stemmatis viro Tychone Brahan, phoenice astronomorum: dein
eo mortuo, mihi quoque declaratione doloris et desiderii tui edita et reipsa
quotidie testaris3 dum in aula tua habes clarissimum virum D. Hermannum
Bulderum, medicum, mathematum amantissimum, et in hoc studiorum genere
polyhistorem: quo cum his de rebus quotidiana agites colloquia. ¹¹) Accipe
igitur, illustrissime Domine, conjecturas hasce physicas, et cum politicis con-
jecturis, quas tibi et ordinis dignitas et reip. contemplatio suppeditat, quas
creberrime appello, confer. Soli namque qui publica cum ratione tractant,
de prognoseos hujus fortuna rectissime judicabunt: philosophica et paradoxa
physica philosophiae professores sibi sane suaeque censurae vindicent.
Vale, longaeva et facili senecta usus, et hunc ineuntem annum foelicissime
transigas: meque C. T. commendatum habeas.

C. Τ. subjecte colens

M. Joh. Keplw. Mathematicus.

Thesis I.

Mathematici officium vulgo putatur, annua scribere Prognostica. cnm
ergo ad instantem annum a nato Christox Salvatore 1602 statuerim, non
tam publicae curiositati, quam officio philosophi, in illa reprimenda, satis-
facere: ab eo potissimum exordiar, quod tutissime dici potest: prognosti-
corum hoc anno proventum futurum uberem, cum crescente vulgi curiositate
plures in dies ad numerum accedant auctores.

Thesis II.

In illis libellis aliqua dicentur, quae probaturus est eventus, plurima
vero, quae tempus et experientia ut vana et irrita refutabit: quornm ista}
ventis, illa memoriae penitissime inscribentur, ιιι vulgi mos est. ’

Thesis III.

Etenim qualis causa, talis effectus. Astrologi vero causas vaticiniorum

suorum respiciunt partim quidem physicas, partim politicas, parte vero po-

