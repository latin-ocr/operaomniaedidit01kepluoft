252 Apologia Tychonis

eccentricis permutatos fabuletur: videbimus ex Aristotele, quid certi de
Eudoxi sententia haberi possit: praecipue cum hunc locum a ceteris aut
neglectum aut male tractatum interpretibus operae pretium videatur diligen-
tius expendere. Cum autem in gemina constituti simus difficultate, e0, quod
et Aristoteles, rerum mathematicarum imperitior ut multis locis apparet,

ἶ Eudoxi mentem vel sinistre perceperit vel obscurius expresserit, et numeri

manifeste a verbis dissideant: faciamus quod possumus, verborum involucra
., conjecturis sublevemus numerorumque errores correctione verbis consentanea
² tollamus. Igitur cum lib. XII. Metaph. Aristoteles in contemplatione ver-
setur substantiarum simplicium et materia carentium, eoque sublimi-tatis
evehatur accurata motus et primae motuum causae disquisitione, ut invento
ex simplici, uniformi et aeterno motu, quem primum dicimus, motore primo,
ad intelligentiarum secundarum et primae snbordinatarum numerum investi-
gandum cap. 8. accedat: illud praecipue urgens, singulis mobilibus singulas
praeesse intelligentias, nec introducendum quicquam inmundum, quod officio
careat otiosumve sit. Mobilium vero coelestium corporum numerum ex
motuum, qui videntur in coelo, varietate instituit. At motus ipsos, quinam
et quot deprehendantur, quaerit ab astronomis. Hinc ejus verba: „ac mul-
tos quidem motus esse eorum quae feruntur, iis etiam evidens est, qui
mediocriter in hac re versati sunt.⁴ Nam pluribus una motionibus singuli
errones feruntur. Quot autem sint, nunc quidem ea quae mathematici
nonnulli tradunt, cognitionis causa dicimus3 ut animo certum quendam nu-
merum possimus comprehendere: cetera partim nobis inquirenda sunt, partim
ii, qui haec inquirunt, interrogandi, num quid praeter ea quae dicta sint,
iis videatur qui haec tractant3 ac tum utrique amandi illi quidem erunt
eisque gratia babenda3 sed iis demum habenda fides, qui accuratius et dili·-
gentius tradiderunt.“ Hoc proemium audiat Osiander et Ursus et quicun-
que astronomorum de rerum natura conceptus parvi facit. Sequitur ipsa
res: „Eudoxus Solis et Lunae utriusque lationem in tribus ponebat sphae-=
ris, quarum primam esse non errantium stellarum.“ Haec in compendiis
astronomicis vulgo depingitur amplecti totum alicujus planetae systema, id-
que facit concentricum; movetur super polis aequatoris ab ortu in occasum
et revolvitur una cum eo horis 24. Interdum ei aliud insuper officium,
deferendi nodos, attribuitur, unde plerumque nomen habet3 sed hoc non ex
Eudoxi mente. „Secundam autem per eum circ-ulum ferri, qni per medium
zodiaci est,“ Apparet Eudoxum hunc orbem sic disposuisse in Luna, ut
ejus poli priori orbi revolutionis diurnae insisterent, declinantes utrinque a
polis illius in coluro solstitiorum spatio obliquitatis eclipticae. Motus vero
ejus est sub priori ab ortu in occasum seu in antecedentia, restituitur se-
mel ad idem illius primi sive ad idem zodiaci punctum annis 19. Quo
spatio circumfert nodos. Qualis vero motus hujus circuli sit in theoria So-
lis, dicam jam quantum dici potest in tertio. „Tertiam autem per obliquum
circulum ad latitudinem signorum.“ Sic intellige, tertium ad secundum in
latum inflexum esse. Est ergo hic, qui Lunam ipsam defert. Ejus poli
secundo infiguntur, deflectentes utrinque spatio latitudinis maximae Lunarisz
movetur in consequentia seu ab occasu in ortum et restituitur ad primi,
seu ad zodiaci idem punctum spatio fere menstruo. Ita fit, ut qui orbis
propter motum longitudinis ponitur, is latitudini serviat, quivero latitudinem

stellae praestare debet, longitudinis motum efficiat.
Sit ADG sphaera fixarum et in ea ipse ADG colurus solstitiorum,

