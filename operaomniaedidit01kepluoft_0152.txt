Ἰ 30 Mysterii Cosmographici.

IN CAPUT QUINTUM
NOTA Auoroms.

a) Ex anguli sc. recti aptitudine, et quod omnis in semicirculo rectus est
angulus

 

Caput VI.
Quod inter Jovem et Mamm pyramis.

Jam cur cubum excipiat pyramis, nemo admodum mirabitur, cum 1) illa
fere de principatu ausit cum cubo contendere, 2) insuper vel ipsa vel ὁμο·
λογα irregularia faciunt ad ceterorum compositionem. Nam icosaedron com-
ponunt 20 pyramides, paulo breviores tetraedricis: octaedrum octo adhuc
breviores Dodecaedron etsi quadrato occulto constat, tamen in pyramidas
resolvi necesse est. 3) Neque contemnendum hoc, quod tetraedrum in qua-
tuor perfectas pyramidas et unum octaedron laterum dimidio minorum re-
solvi potest. 4) Sicut in planis omnia multangula in triangula resolvuntur,
ita reliqua solida mensurandi causa in pyramidas, quas deinde cubis, ut
triangula quadratis, metimur. Est igitur reliquorum mensura et omnium
facillime a cubo mensilis. 5) Hinc pleraeque ejus lineae, ut et cubicae tam
facile quantitatem ex ratione diagonii accipiunt, non tamen aliter quam
quadratis numeris. 6) Pyramidis etiam regularitas ex solis lateribus pendet,
cubi etiam ex angulis. Atque sic pyramidum inter aequilatera non plus una
est, at in ἑξαεδρῳ, quamvis aequalibus lateribus, tamen infinita varietas est
angulorum. Quo nomine, si nullae aliae essent rationes, sitne praeferenda
cubo, an postponenda, in dubio relinquo. 7) Hanc naturae solertiam imi-
tati homines primum materiam ad perpendiculum erigunt rectisque angulis

’ν contiguam, deinde triangulis firmant et stabiliunt. 8) Insuper acutum

μ’, angulum cum habeat pyramis, prior est obtusangulis. Nam id semper

primum est in ordine, quod justam habet quantitatem: hoc sequi videtur
minus justo, quia et longius abesse videtur ab infinitate, quam plus justo
et simplicius etiam est. Nam obtusangulum videtur quodammodo multiplex
ex recto et acuto, Quo minus mirandum, cur-paucitas angulorum in basi,
et ipsarum etiam basium tetraedri non deroget cubo. Nam angulorum et
basium numerus ad susceptam anguli speciem necessario sequitur. Unde si
rectus prior est acuto, prius etiam ἑξαεδρον, quam tetraedron‚ teti-agonoedrum
quam trigonoedrum. 9) Atque id etiam inde colligi potest, quod perfectum
ubique primum, post id, quod deficit, demum, quod excedit. Cum igitur
senarius facierum numerus perfectus sit, sequitur pyramidem, qnae deficit,
non quidem praecedere debere cubum, at immediate sequi.

Habemus cur inter Jovem et Martem secundo loco sit pyramis. Supra
in suspenso fuit, quod corpus tertio loco sit inter Martem et Terram. Illud
vero hic facile deciditur. Cum enim e primariis residuum sit dodecafflmm,
erit illud ordine tertium, inter Martem et Terram: de cujus proprietatibus
quid sentiendum sit, collatione cum prioribus facta facile patebit.

