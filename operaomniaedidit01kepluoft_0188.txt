i 66 Mysterii cosmographia

ab iis discedi. Rheinholdus quidem in Prutenicis omnia diligentissime dis-
posuit. Sed nolim aliquis hac specie scrupulositatis inescatus crassiusculos
numeros in astronomia fastidiat: rem exactius censeat. Illa summi viri
minuta et scrupulosa cura aut est propter certitudinem calculi, aut non ne-
cessaria in partibus numerorum, ipsos vero totos numeros, quos tam scru-
pulose diduxit, e Copernico excerpsit sicuti illos reperit.

Ac ipse quidem Copernicus quam humanus sit in recipiendis qualibus-
cunque numeris, qui quadamtenus ex voto obveniunt et ad institutum· fa-
ciunt, id experietur diligens Copernici lector. Numeros, qui per diversas
operationes vi demonstrationis penitus convenire debebant, non repudiat,
quamvis discrepent aliquot scrupulis. Observationes in Waltero, ⁸⁶) in
Ptolemaeo et alibi sic legit, ut iis eo commodioribus utatur ad exstruendum
calculum, unde in tempore horas, in arcubus quadrantes graduum et amplius
interdum negligere vel mutare nulla illi religi0. Alicubi, ut in mutata
eccentricitate Martis et Veneris, sinus etiam discrepantes a veritate acceptat,
tantum ideo, quia parumper ad eos, quos optat, digitum intendunt. Multa
quae ex ipsius confessione emendanda fuissent, integra et sincera ex Ptole-
maeo depromit, mutatis ceteris similibus: atque iis postea fundamenta novae
astronomiae exstruit. Quorum omnium mihi plurima documenta dedit Maest-
linus, quae brevitatis causa mitto ascribere. Atque adeo in reprehensionem
incurrere jure videretur: nisi consulto fecisset, eo quod praestaret, imper-
fectam quodammodo habere astronomiam, quam penitus nullam. Nam ejus-
modi quidem difficultates occurrent, dum sidera current: quas superare, et
non impeditum ad constitutionem scientiae cum minimo damno aspirare ut

ausus est Copernicus, id viri fortis est3 ignavi subterfugere, timidi despe- <

rare et omnem hanc curam abjicere. Quemadmodum et ipse Copernicus
haec modo recensita σφαλματα de se neque dissimulat, neque cum pudore
fatetur. Exemplo Ptolemaei et veterum se munit, difficultate observandi
excusat, atque ubique aliis exemplo praeit, in praeclarorum inventorum con-
firmatione minutulos hosce defectus contemnendi: quod nisi factum antea.
fuisset, nunquam Ptolemaeus illam μεγαλην συνταξιν, Copernicus· των ἀνελιτ-
τεσων libros, Rheinholdus Prutenieas nobis edidisset.

Neque nullam excusationem mihi quarto loco suppeditat illa Maestlini
tabula in cap. 15. inserta. Copernico‚ cum eccentricitates planetarum a
Ptolemaeo mutuaretur, nihil minus quam de hac divina coelorum proportione
suboluit: ut sion injuria vehementer quis miretur, ipsum tam prope ad eam
accessisse: neque fore put-avit, ut necessitas aliquando cogeret, inquirere
distantias a Sole et ἀφηλιων loca. Quid mirum igitur, si in hac ad vivum
resectione et ἀναλυσει mundi multa deprehendantur rudia, cum artifex ad
minima non respexerit? Quasi in parva pictura, quae vix integram faciem
ad sensum exprimit, si quis oculi aut pupillae veram proportionem quaerat,
eum falli necesse est. Neglexit enim hanc pictor ob exilitatem, contentus,
si, quae sunt evidentiora, quodammodo repraesentaret. Sic ad hanc ἀναλνσιν
quamvis optima ratione accesserim, cogente me vi demonstrationis et con-
ditione rei propositae: nolim tamen ut quis sibi persuadeat, absolute cer-
tissimos numeros se inde retulisse. Fieri namque pot'est, nt haec ipsa. re-
sectio erroris ulterioris causa fuerit. Ecce non levia indicia. causam, cur
mutentur eccentricitates Martis et Veneris, Copernicus in mutationem Ter-
renae confert. Non igitur mutatur vera eorum a Sole eccentricitas3 demon-
strationem ad oculum habes in tabula. Quod si ita est, oportebat eccen-

fx]

