138 Mysterii Cosmographici

5) centrum plani cubici: eruntque talium linearum sex, et situs undique sibi ipsi
similis.

i) Quia in pyramide per hunc vitiosum situm impedimur, ut media latera nequea-
mus censere. ι, ¹

k) Tunc sane etiam in pyramide invenientur quatuor media latera 5 tunc etiam
situs figurarum in se mutuo respiciet leges inscriptionum geometricamm„

l) Non possunt inquam congruere latera unius omnia lateribus alterius, minime
omnium pyramidis. Scilicet ideo congrue poni non possunt, quia. initium positionis
non factum est regulare.

m) Hic equidem legitimus duorum horum corporum situs est ad se mutuox at
octaedri situs, qui sic adsciscitur, illegitimus est. ·

n) Omnino multa restant, quo minus hoc dicere possimus. Nam situs, qui polos
hic signat, illegitimus est. Quatenus vero in duobus, dodecaedro et icosaedro, situs
est legitimus, totidem possunt esse poli, quot anguli hujus, plana illius, duodecim sc„
quare zonae intermediae sex. Erunt igitur incerti planetae, quorsum eant. In ge-
nere obstat hoc, quod figurae istae reali situ partium ad se mutuo non sunt expressae
in mundo, sed solum proportio orbium figuralium exiis desumta in orbes coelestes
fuit translata numerusque orbium a figuris constitutus. Rectius igitur hanc quaestio-
nem: cur hanc potius, quam aliam viam currant planetae, ut absurdam
repellimus. Nam cum esset in intentione Dei circulus, motibus planetarum necessa-
rius, illi Deus per intentionem constituto materiale et stellatum sphaericum circum·
jecit. Nec dubitatio aliqua Deum ab opere retinuit, quo minus initium eJ'us facere
posset, quasi sine ratione; nam tunc corpus nullum praeexistebat, cujus ille partium
respectu dubitaret. Spatium vero sine corpore pura est negatio: satisque rationis
est ad faciendum initium in infinito nihilo, vel cogitare leviter de aliquo} tale enim
cogitatum jam statim infinitis modis est praestantius, reliquo infinito non actu, nec
existenti, nec cogitato, et sic prius illo et initio aptum. Neque vero‘ primus ego sum,
qui me ipsum hac inutili quaestione fatigavi: cur scilicet hac traductus sit
zodiacus, cum potuerit alia, locis infinitis? Invenias similem hujus in
Aristot.: cur hanc potius in plagam eant planetae, quam in eJus contra-
riam? Nam ne hic quidem ratio est ulla unius prae altere, cum omnis linea, longi—
tudinis conditione, duas obtineat plagas, quae sunt in recta versus duos ejus terminos.
Fatetur quidem ibi Aristoteles in genere, non omnium rationes eodem modo quaeri
posse: adoritur tamen quaestionem hanc: naturam ait inter possibilia semper quod
optimum eligere: melius vero esse, ut ferantur sidera in plagam digniorem; atqui
digniorem esse plagam prorsum, quam retrorsum. Ridicule. Nam prius quam motus
esset, neutra plaga, neque prorsum, neque retrorsum dicebatur; principium petitur.
Argutatur quidem a similitudine mundi cum animalibus, animalia cum plagis suis sex

. ideam mundi statuens. Atqui rursum principium petitur. Demus enim mundum esse
factum ad similitudinem animalis; dicat igitur prius de ipso animali, cur hoc illi sit
prorsum, illud retrorsum; et non vicissim3 hoc est, cur oculi auresque et nares et lin—-
gua etos versus imaginem in speculo dirigantur, brachiorum, manuum digitorumque
articuli illorsum flectantur, pedum palmae illorsum extendantur, et non potius, ut
imaginis in speculo membra eadem, retroversus hominem: potuit enim etiem sic fieri:
hoc est, potuit cor, quod nunc est in sinistra, collocari in sede, quam nunc putamus
dextram. Et ut constet ratio in hac idea mundi, quid? an non aeque facile contraria
potuit ejus ad latera mundi fieri applicatio? quid impedivit, quo minus sinistram ad
meridiem tenderet, dextram ad septentrionem, quando plagas mundi metari jussa est?
sic enim faciem vertisset in plagam, quae nobis nunc occasus dicitur; sic contrariam
sidera plagam prorsum habuissent, in quam motibus suis tenderent. Rectius itaque ³
supersedisset Aristoteles solutione hujus ineptae quaestionis, suae ipsius admonitioni
obtemperans. Nam inter ea, quae omnia ex aequo contingere possent„ natura nullam ⁴
invenit melioris et deterioris electionem, hoc enim involvit contradictionem. Quinimo
sic argumentemur: cum ens non ente praestet, nondum igitur exist-ente mundo, quae·
cunque ejus plaga prosa concepta fuit initio, illa potiores nunc ex sua parte rationes v

