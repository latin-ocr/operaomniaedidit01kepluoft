318 Literae Kepleri aliorumque mutuae

haec vires nullas (ut eclipsis) habet. Itaque significationis principium in
imaginatione consistit animae, vel animarum sublunarium‚ locis iis alligata·-

rum, ubi defectus cernitur.

Fabricius; Revolutio Vernalis habet aliquam significationem3 est enim ille iu-
troitus Solis in primum punctum Τ quasi genesis quaedam totius anni, et haud dubio initio
mundi Sol illud principium obtinuit et quasi radicem habuit sui motus. Quod multi ex aspecti-
bus thematis introitalis generalem quandam conditionem anni, frugum dte. constituunt, non ,
probo sed singula loca singulis temporibus inspicienda esse puto dte. dte.

Keplerus: Thema revolutionis mundi, ut plane claris verbis meam
sententiam dicam, sisyphium puto lapidem pro excruciandis astrologorum
ingeniis, quo nihil proficitur. Etsi enim concederem, mundum in 0⁰ 'Y‘ ex-
titisse, quid hoc ad pestem, bellum διαί) Quid fiet australibus, quid aequa-
toris incolis, quibus tunc aestas? Anne nostra pestis mundi pestis est?
Anne per hominem ipsius Terrae jugulum in bello peti potest? Et quando,
quaes0, universaliter fruges toto Terrarum orbe defecerunt? Hoc anno in
Lovonia messis interiit, oppressa nive bellisque; in Bohemia uber fuit.
Vindemia in Rheno exigua, Nicro nulla, Austria maligna, vicinissima styria
copiosa et laudabilis. Concede jam, esse Terrae suam genesin, loca sc.
planetarum tempore creationis 3 vide, quid sequatur. Profectiones tuae erunt
instituendae ad locum planetarum radicis,· aut, si hunc laborem etiam in
humanae genesis themate sumis, ut et revolutionis, tanquam radicis, pro-7
sectiones instituas jam tibi est confusa ratio experientiae, quia duae pro—
fectionum series, insuperque aspectus concurrunt. Nitetur itaque negotium
nudissima opinione. Sed tu putas, singulis annis, Sole in 0⁰ ‘Y' eunte,
novam esse genesin anni. Quid ergo nascitur eo momento? Cum homo
nascitur, quid nascatur‘video. Vivere ex se ipso incipit, antea ex matre
vivebat. Mhil tale in annua foecunditate. Nam multis locis ante'fruges
infert et se cum Sole tollit. Aliqua tibi conced0‚ sed illa ad aspectus per-
tinent3 scilicet si b, si Ἃ, si ὁ· in ὅ, praecipue (ς, tarde a Sole separa-
bitur efficietque siccum et aestivum ver. Tuam autem ipse evertis perma—
nentem vim thematis, revolutionem ipse damnas, et tamen ita' scripsisti,
ac si permaneret: ita ascendens revolutionis tibi ad loca planetarum tem-
pore introitus (cernis permanentia loca introitus) proficiscitur. Quod vero
et particularia addis, optimum sane piper adhibes, sed illud prius miscen-
dum erit3 qualis igitur fiet, oro, mixtura? Multa repugnantia iu ferendo
judicio, experientia omnis abolita- et plus quam confusa, quod ame dici
aegre alias fers. Perinde est, ac si diceres, te vera et falsa velle miscere„
quodsi vera vincant, vera dicturum, si falsa —— falsa.

Fabricius: Tu putas, experientiam in astrologicis esse confusam et for-
tuitam potius, quam veram. Puto autem, mi erudite Keplere, experientiam illam minime
fortuitam esse, sed certa ratione cor-respondere, ut apparet in genesibus, in quibus planeta-
rum loca per certam observationem cognita habentur ..... Licet non semper certo prae-
dicere possimus eventus, causa est, quod astrologum non tantum astra considerare oporteat,
sed et constitutionem subjecti &a

Keplerus: Ut neges, experientiam in astrologicis esse confusam, con-
tra opponis exempla, ubi eventus certa ratione correspondere ais directio-
nibus, profectionibus et transitibus. Jam statim te prodidisti sorex, dum
omnia tria computas. Certus sum, nihil in universa vita maxime fortuitum ,
evenire posse, quod non vel huic, vel illi, vel tertio sese applicet, quia haec
tria multitudinem quandam causarum acervant. Et tamen in tanta multi-
tudine superest, quod excipias: non semper praedici posse, rationemque hujus

