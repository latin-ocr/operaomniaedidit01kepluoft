196 In Mysterium Cosmographicum

prodiit, Telluris motu e medio tollendo, ubicunque de vero asseritur, verbaque hujusmodi sub-
stituendo, quae illum pro dato, sed non concesso, supponant, atque ita hypothesis Coperni·
cana superstruatur. Memini tribus jam abhinc annis opinionem istam de motu Telluris nescio
quem theologice defendendam suscepisse, h. e. universis S. Scripturae locis, quae illi sunt
contraria, pro sua sententia respondisse3 ex quo factum est, ut S. Gener-alis Inquisitionis
edictum illud emanarit, defensionem hanc damnans, assertionemque ipsam de motu Telluris,
ut germanae S.S. interpretationi adversantem, ream declarans. Hac de re tota certiorem te
facere volui, ut, si forte nescias, lucubrationibus tuis in posterum caveas, consiliumque illud
inferas in harum editione, quod prudenti judicio trutinatum e re tua magis futurum existimabis.

Quibus Keplerus motus monitis praemisit Harmoniae suae quendam prodromum, „Ad-
monitionem ad Bibliopolas exteros, praesertim Italos“‚ in quo rem suam defendens qua potuit
subtilitate, sic concludit: Omnibus expensis statuetur, id ecclesiae Romanae fideles mathe-
matici ratum procul dubio et sanctum habebunt.

Keplerum obscuris, quibus concludit annotationem (a) verbis, haec et similia spectasse,
haud dubium.

33) p. 119. Paucis notandum hic censemus, falsam hanc de „motu cometarum recti-
lineo“ sententiam a Keplero non tantum in libro „De cometis“, sed etiam in pluribus
aliis, quos conscripsit, libris proponi defendique. Error forte condonandus viro, *qui pamm
instructus fuerat observationibus aliorum astronomorum accuratioribus, neque ipse plus quam
bis (1607, 1618) cometae motum observare potuerat.

In literis (4. Jul. 1603) ad Dav. Fabricium datis quaerenti Fabricio de natura come-
tarum haec respondit: Obscurissima est quaestio. Nec plures ego vidi nno, anni
96. Nov.; illum anni 93 nunquam potui videre. De cometa anni 90 ne inaudivi quidem.
De cometa anni 77 plurima audivi, adductus etiam sum in locum altum a matre ad
eum contemplandum, sed cum essem valde puer. Annorum 80 vel 82 alterutrum me
vidisse put0; narn vidi stellulam clarissimam et brevissimis crinibus; sed decennis puer

putavi solitam esse. ,

Ceterum dicta Kepleri hypothesis posteriorum astronomorum observationibus computatio-
nibusque inserviit (v. c. Wrennio, Cassium), neque prius verum de cometarum motu judicium
ferre licuit, quam J. Newton ea, quae Keplerus Soli planetisque vindicaverat, latius patente
nomine omnibus corporibus tribuit.

34) p. 119. Voce „vis magnetica“ utitur Keplerus, non quod vim attractivam confundat
cnm vi magnetica, sed brevitatis causa et quia hac sola voce rem dilucidiorem lectoribus
fore putabat quam multorum verborum apparatu3 quamquam saepius, aliis destitutus ad-
miniculis nec reni, sicut debuit, ad quaelibet transferens corpora nimis confidenter illa voce
utitur. (Compara eruditam disquisitionem de Kepleri vita et scriptis professoris stuttgar-
tiensis C. G. Reuschlini. Stuttg. a. 1841 et notam Kepleri ad cap. 16. [f].)

35) p. 122. Guilielmus, Landgravius Hassiae‚ quem Keplerus hic et alias passim
commemorat, plurimum temporis et pecuniae observationibus astronomicis impendit et viris
astronomiae peritioribus per longam annorum seriem copiam dedit studia sua colendi. Ob·
servationes Casselis continuatae sunt ab anno 1561 usque ad principis mortem a. 1592,
maxima ex parte Rothmanno et Byrgio operam suam conferentibus, literarum commercio
nunquam fere intermisso cum Tychone. qui multas e principis literis publici iuris fecit. (In
libro inscripto: Tychonis Brahe Dani Epistolarum astronomicarum liber 1., de qnmsupra.)
Stellarum fixarum 400 numero catalogus confectus est adjectus „Historiae coelesti“, reliquae
observationes insunt operi inscripto: Coeli et siderum in eo errantium Observationes
Hassiacae ἀς. publicante Willebrordo Snellio. Lugd. Bat. 1618.

36) p. 122. Nicolaus Cusanus († 1464), cardinalis et legatus Romanus, in libro
de quadratura circuli. (Comp. Hanschium p. 355, et librum inscriptum: Clemens, Jordauus
Bruno und Nic. de Cusa. 1847.) In libello Cusani „De docta ignorantia“ deprehendimus,

qued obiter notamus, haec memoratu digna verba: Jam nobis manifestum est. Terram in
veritate moveri.

37) p. 125. Haec sunt Rhaetici verba: Divinus Plato pronunciat: astronomiam Deo
praeeunte inventam esse. Hunc in modum Platonem intelligendum esse puto: mathematicum
siderum motus perscrutantem rectissime assimulari caeco, cui, tantummodo baculo suo duee.
magnum, infinitum, lubricum, infinitisque deviis involutum iter sit conficiendum. Quid fiet?

Aliquamdiu sollicite incedens, baculo suo viam quaeritans, et eidem quandoque desperandus ‚

 

