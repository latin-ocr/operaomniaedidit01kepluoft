316 ’ Literae Kepleri aliorumque mutuae

abjectum. Ut vero oculus ad lucem, auris ad sonum, ita animus est con-
formatus ad haec παθη coelestia, tanquam sua propria objecta. Et> tamen
genesis nuda et vacua forma est; animus cum infunditur, h. e. cum homo
nascitur, non statim totus accipit forman13 contumax est, et multa de ima-
ginationibus, adeoque de affectionibus matris retinet miscetque themati.
Format igitur et fingit animum thema, sed non gignit novum, non totum
mutat3 fingit vero natum ex hoc, matre sic affecta, dum gereret uterum.
Sequitur dein institutio, quae novam alterationem utrique priori infert, at
neutrum tollere potest, sed fit denique contemperatio. Variant hominem
mater, coelum, magister, mediante epate, corde, cerebro, ante, in, post par-

tum, tempore, momento temporis.

Fabricius: Planetae humores vel qualitates, sibi a Deo appropriatas, vel dominio
suo subjectas, astrali sua vi excitant, vegetant,-vivificant, et quasi animant. ’

- Keplerus: Etsi non dubito, quin Mars ideo ruber sit factus, ut ter-
rere possit pro modulo suo, itaque in se ipsishabeant sidera principium
actionis suae, potissima tamen vis in genesibus consistit in animo, qui oc-
culto consensu (ut rustici aures intelligunt concinnitatem dimensionis in
vocibus) d* ruborem, l} pallorem &c. intueatur et secundum situm illorum
in se ipso impressionem formet: ut manus a claritate Solis nihil patitur,

sed oculus.

Fabricius: Profectiones astrologica-5 in totum quasi rejicis, quod subjectum reale
motus non habeant. At nec directiones annuae habent reale subiectum, nisi ipsum princi-
pium motus et causam motus. Est vero fluxus quidam astralis virtutis a prima causa, tau-
quam a fonte suo procedentis. Et ut motus continuus est, ita et virtutis ⁴fluxus continuus
est. Virtus astralis proprio suo motu, et quasi a planeta separata, movetur, ut magnes vim
suam ferro separatim communicat, nec vim secum retrahit, sed quasi abstractam relinquit
ferro. Ut vero motus planetarum sunt varii, sic motus virtutis astralis planetarum variis
directionum et profectionum, cum annuarum tum menstrualium et diurnarum, motibus per-
ficitur. Si quid contra haec habes, velim clare explices, nec nimiis subtilitatibus rem potius
obscures, quam illustres. Ego semper operam dedi, ut res veras et rationales simplicissime
declararem. Haec tamen, mi Keplere, non sinistre velim intelligas, sed amico ,animo tan·
tum propono, ne nimius sis in illis subtilitatibus, quod nostri ingenii simplicitas illas non
capiat.

Keplerus: Suda, suda de profectionibus et directionibus, 'nam et
ego sudavi. Genesis habet vim ex situ, estque perpetua, quia fit im-
pressio permanenS. Tran situs et revolutio habent vim ex motu reali
ad loca geneseos; quae jam officia ex consentientia subjectis suis reliqui.
Directiones habent vim ex quasi motu; etenim aliquis motus talis, qua-
liter aphetae diriguntur, et is realis est et vere fit, statim post partus
momentumincipiens. Dissimilitudo a priori tamen in eo, quod effectus non
jungitur motui et causae ratione temporis, sed discedit ab eo, ‹et-›multipli-
cat tempora proportionaliter, proportione iterum, quae in natura invenitur
et huic motui propria est; ut ego quidem, dirigo, die in annum et quocun-
que tempore post partum in 365 multiplicato in infinitum usque. Pro-
fectio neque situs est, neque motus, in futurum operanS, cujus in rerum
natura nihil est neque simile neque porportionale. —-

In sequentibus transis tu a defensione ad impugnationem mearum di·
rectionum, propterea, quod obscurus sim in iis. Puto me jam hic esse cla-
riorem. - Quid hoc rei est, quod rem obscuram, nec novam, sed quam
uterque pridem sumus amplexi, tu pot-ius vis tanquam παραδοξον retinere,
quam confirmari obscurius, nec pateris qualiacunque dici, cum meliora ne·-
queant? Juva potius, ut clare loquamur, quam ut haec supprimas. Hoc
tamen sat clare: in omnibus rebus inde a divinitatis origine est aliqua

