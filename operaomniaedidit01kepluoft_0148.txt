1 26 Mystes-ii Cosmographici

IN CAPUT SECUNDUM
NOTAE Aucroms.

a) Ο male factum! E mundone ejiciamus? Imo postliminio revocavi in Harmo-
nicis. Cur autem ejiciamus? An quia infinitae et proin ordinis minime capaces? At-
qui non ipsae, sed mea illius temporis inscitia, communis mihi cum plerisque, ordinis
illarum minime capax erat. Itaque lib. Ι. Harmoniam-um et delectum aliquem inter
infinitas docui et ordinem in iis pulcherrimum in lucem protuli. Nam cur lineas nos
ex archetypo mundi eliminemus, cum lineas Deus opere ipso expresserit, motus sc.
planetarum? Lingua igitur corrigenda, mens tenenda. In corporum numero, sphae-
rarum amplitudine constituenda primitus eliminentur sane lineae: at in motibus, qui
lineis perficiuntur, exornandis ne contemnamus lineas et superficies, quae solae pro-
portionum harmonicarum sunt origo.

b) Ingens discrimen argumento nominum est inter fixa et mobilia; cur non sit
aliquod etiam in utriusque generis exornatione? Quis ordinis pulchritudinem intelli-
geret, si non juxta cerneret fixarum exercitum ordinis expertem? Quis astronomiam
disceret, si perpetua esset similitudo schematismorum seu constellationum? Est suus
formis ornatus, est et materiae. Sit igitur propria materiae et pulchra exornatio,
quae facta est per infinitam et molem et multitudinem et varietatem tam situs quam
magnitudinis claritatisque. ·

c) (Annot. antiqua.) Corporum nobilitas est ex simplicitate et ex aequalitate
distantiae planorum a centro figurae. Sicut enim norma et regula creaturarum Deus
est, sic sphaera corporum. Atqui ea habet dictas proprietates. l) Est simplicissima,
quia uno clauditur termino, se ipsa scilicet. 2) Omnia ejus puncta aequalissime a cen-
tro distant. Ex corporibus igitur proxime accedunt regularia ad sphaerae perfectionem.
Eorum definitio haec est, ut habeant 1) omnia latera, 2) plana, 3) angulos, singula
aequalia et specie et magnitudine, quod est simplicitatis: quam positam definitionem
sequitur illud ultro, quod 4) omnium planorum centra aequaliter a medio distent,
5) quod inscripta globo omnibus angulis tangant superficiem, 6) quod in ea haereant,
Τ) quod inscriptum globum omnibus planorum centris tangant, 8) quod proinde in—
scriptus globus haereat immotus, 9) et quod idem centrum habeat cum figura. Qui-
bus rebus efficitur altera similitudo cum sphaera, quae est ex aequalitate distantiae
planorum.

d) Scholion autem illud ita sonat: Ajo vero praeter dictas quinque figuras non

posse aliam constitui figuram solidam, quae planis et aequilateris et aequiangulis
contineatur inter se aequalibus. Non enim ex duobus triangulis, sed neque ex aliis
duabus figuris solidus constituetur angulus. Sed ex tribus triangulis constat pyra-
midis angulus. Ex quatuor autem octaedri. Ex quinque vero icosaedri.

Ex triangulis sex et aequilateris et aequiangulis ad idem punctum coeun-
tibus non fiet angulus solidus. Cum enim trianguli aequilateri angulus recti unius
bessem (²l3) contineat, erunt ejusmodi sex anguli rectis quatuor aequales. Quod
fieri non potest. Nam solidus omnis angulus minoribus quam rectis quatuor angulis
continetur (Eucl. XI. 21.). Ob easdem sane causas neque ex pluribus quam sex
planis angulis eJusmodi angulus solidus construitur.

Sed ex tribus quadratis cubi angulus continetur. Ex quatuor nullus potest.
Rursus enim recti quatuor erunt.

Ex tribus autem pentagonis aequilateris et aequiangulis dodecae'dri angulus
continetur. Sed ex quatuor nullus potest. Cum enim pentagoni aequilateri angulus
rectus sit et quinta recti pars, erunt quatuor anguli rectis quatuor majores. Quod
fieri nequit. Nec sane ex aliis polygonis figuris solidus angulus continebitur, quod
hinc quoque absurdum sequatur. Quamobrem perspicuum est, praeter dictas quinque

figuras aliam figuram solidam non posse constitui, quae sub planis aequilateris et
aequiangulis contineatur.

