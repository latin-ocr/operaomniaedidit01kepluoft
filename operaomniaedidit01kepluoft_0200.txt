1 78 s Mysterii Cosmographici

„Si verum dicit Ptolemaeus de motu corporum mundanorum et dispositione
„oi-bium, tunc nulla est constans et identica per omnes planetas proportio motuum
„seu periodicorum temporum ad orbes. “ ⁷

„Si verum dicit Tycho Braneus, Solem quidem esse centrum planetarum
„quinque‚ veluti quinque epicyclorum, Terram vero esse centrum orbis Solis, ut Terra
„quiescente Sol circumeat portans et luxans systema totum planetarium: tunc est
„quidem eadem proportio periodicorum temporum ad orbes per omnes planetas; sci-
„licet proportio periodorum (verbi causa, Solis et Martis) est sesquialtera proportio-
„nis orbium suorum, sed motus non ab eodem centro dispensatur, motus enim quinque
„planetarum circa Solem dispensatur a Sole, motus vero Solis circa Terram dispensa-
„tur a Terraz at sic Sol planetarum, Terra vero Solis motor constituit-ur.

„Si denique verum dicit Aristarchus, Solem esse centrum et quinque plane-
„tariorum orbium et sexti etiam, qui Tellurem vehit, ut Sole quiescente Tellus inter
„planetas ceteros circa Solem vehatur: tunc binorum quorumcunque planetarum orbes
„inter se proportionem talem habent, quae duas tertias complectatur proportionis perio-
„dorum‚ vel proportio periodorum est perfectissime sesquialtera proportionis orbium;
„et motus tam Telluris quam ceterorum quinque ex unico fonte Solaris corporis dis-
„pensatur.

„Hic nulla plane est exceptio, proportio est munitissima ex utroque latere3 ex parte
„quidem sensus attestantur astronomorum observationes quotidianae cum omni sub-
„tilit-ate sua: ex parte vero rationis astipulatur nobis Aristarchus in generalibus, in
„speeie vero causae suppetunt evidentissimae, posita specie immateriata corporis
„Solaris⁹ cur proportio debeat esse nec simpla, nec dupla, sed plane sesquialtera:
„causae etiam suppetunt, cur Sol potius Terrae ut planetarum ceterorum, quam
„Terra Solis motor esse possit; denique naturale rationis lumen dictat, digniorem et
„magis archetypicam esse speciem operum Dei, si motus omnes ab uno fonte fluant,
„quam si plerique quidem ab uno illo fonte, fontis vero ipsius· ab alio ignobiliore fonte.

„Accedat vero formatio ipsa proportionis orbium seorsim ante motus facta, per
„quinque figuras et per harmonias, Nam si Braheus verum dicit, locum ista non
„‚habent nisi adscito circulo aliquo Telluris inter orbes Martis et Veneris per imagina-
„tionem circumducto: et Deus non rei ipsius, sed imaginationis potius curam habuit,
„distorquens opus ipsum mundanum, ut operis imaginatio pulchra esse posset· cum
„tamen infinitae aliae similes imaginariae species (ut stationum et retrogradationum)
„careant tali ornatu: at si verum dicit Aristarchus, tunc ornatus iste invenitur in re,
„species vero imaginariae omnes, nulla excepta, permittuntur necessitatibus legum
„opticarum.

„Hisce perpensis spero vos aequos dogmatum censores fore, nec hostes vos
„gesturos ornatus operum divinorum exquisitissimi. valete.“

Caput XXI.
Quid θα· defectu colliyendum‘)

Sic igitur hoc alterum argumentum habet, que probatum est Aristotelis
auctoritate, potiores esse novas hypotheses, propterea quod per eas motus
duplici nomine, et virtutis intentione et celeritate reditus, fiant proportio-
nales ἀποςημασι Copernicanis, quod in veterum de mundo traditione fieri
nullo pacto potuit. Atque haec quidem hujus de motu tractatus intentio
sola debebat esse. Verum non difficile mihi est conjicere, exstituros, qui ¹
optaverint, ut hanc ultimam opusculi partem omisissem. Etenim (dicent)
si veram per corpora proportionem coelorum constituisses: utique motus.
illam confirmarent. Veritas enim a se ipsa non dissidet. Atqui vides ipse,

