l 60 Mysterii Cosmographici

IN CAPUT DECIMUM SEXTUM
NOTAE moronis.

a) At jam in lucem prolatis contemplationibus harmonicis, decisa est haec
controversia, lib. V. Harm. Primum enim corporibus ipsis quinque ademtae sunt
proportiones orbium ex parte: ultima sc. et absolutissima orbium proportio com-
munis est facta et corporibus et harmoniis prop. 48 et 49. cap. IX. Quo nomine
nihil ex solis corporibus in hanc vel illam partem de Luna disputari potest.
Deinde si maxime ex solis quinque corporibus formarentur proportiones orbium,
hujus tamen formationis modus alius, ut in quo inscriptio orbium physica gradus
perfectionis proportionum geometricarum aemularetur, stabilitus est prop. 46. 47.
Tertio const-at ex omnibus illius libri axiomatibus et propositionibus, ultimam limi-
tationem proportionis diastematum fieri necessariam propter mot-us planetarum ut
sc. inter extremos motus esse possent harmoniae certae. Si hoc, nulla igitur
potest haberi ratio Lunae Terram circumcursitantis, ut quae nihil confert ad in-
citandum vel retardandum ullius planetae motum, nec curriculum suum circa Solem
exercet, nec ex Sole regularis apparet ejus motus. Nam ex Sole inspectus Lunae
motus videretur saltuatim incedere. Sic igitur de orbe Telluris est disputandum,
ac si Lunae coelum nullam ei crassitiem adderet.

b) Haec gemino sensu possunt accipi; primus, textui conveniens, est hic: ut
sit quidem orbis cum nodo, sed includatur orbita planetae, tantae spissitudinis, ut
nodus hic seu Lunae coelum, lateat totum intus, nihil impediens extimae intimae-
que superficiei rotunditatem absolutam. Alter sensus horum verborum posset arripi
iste: quod in genere absurdum sit, Lunam circumire Terram, dum haec interim
circa Solem incedit. Ut igitur hanc etiam objectionem diluam: dico, quod hoc
tunc concinnum videri potuerit, cum nondum detecti essent Joviales planetae et
cetera in coelo nova. At ex quo illa scimus, concinnum nequaquam amplius videri
debet, non esse, quod omnino est, nodus sc. quadruplex circa Jovem, si pro nodo
corporeo spatia curriculorum intelligas, sic circa Jovem ordinatorum, ut circa Ter-
ram Lunae curriculum ordinatum est. Nam de corporea orbium soliditate supra
satis cautum, et cavetur etiam in textu sequenti. ⁶⁸)

c) Consensus in hoc multorum per omnes aetates philosophorum, qui supra
vulgus sapere sunt ausi; Diogenes Laertius Anaxagorae «tribuit3 libro meo, cui
titulus: ad Vitellionem Paralipomena, capite de luce siderum, allegavi Plutarchum
de facie Lunae. Citatur et Aristoteles ab Averroe. Verum hoc dogma postremus
Galilaeus telescopio Belgico confirmatissimum reddidit. Vide etiam dissertationem
meam cum nuncio sidereo Galilaei.

d) Certa quidem est proportio ista, sc. quae l ad 59 circiter: at proportio
corporis Solis ad orbem Mercurii est paulo alia; sc. non medius orbis Mercurii,
sed intimus et angustissimus est assumendus; cui in tabella capitis 15 tribuuntur
14⁰, cum Solis semidiameter ex eadem Tellure inspectus, contineat minuta 15;
quare fere est proportio quae 1 ad 56. ”

e) Ita quidem tunc censebam; at postea in Comment. de Marte ne hoc qui-
dem intellectu in motore opus esse demonstravi. Nam etsi proportiones certae sunt
praescriptae motibus omnibus, idque ab intelligentia ipsa suprema et unica, hoc
est, a Deo creat-ore: illae tamen proportiones motuum inde a creatione hucusque
conservantur invariabiles, non per intellectum aliquem motori concreatum, sed per
duas res alias; prima est, aequabilissima et perennis rotatio corporis solaris, cum
specie sui immateriata, in totum mundum emanante, quae species vicem motoris
praestat; altera causa sunt libramenta et magneticae directiones corporum ipsorum
mobilium immutabilia et perennia. Ut sic aequenon magis sit opus creaturis istis
intellectu ad tuendas motuum proportiones, atque librae lancibus et ponderibus
mente est opus ad prodendam proportionem ponderum. Etsi sunt alia argumenta
quibus probatur, inesse in corporibus planetarum saltem Telluris et Solis intellectum
aliquem, non quidem ratiocinativum, utin homine; attamen instinctum ut in planta,

