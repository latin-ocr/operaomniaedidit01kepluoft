194 In Mysterium Cosmographicum

Maestlinus ex libro memoriae amicorum sacrato hoc descriptum conservavit:

Mysterium Cosmographicum, inventum die 10. 20. Julii 1595.
Quisquis es ἅστροφιλος, qui vides et intelligis; nec ἀναριθμητως rejicias, ne‘c
ἆγεωμετρητως numeres: et stupendam creatoris attonitus veneraressapientiam.

Quid mundus? quae causa Deo . . . .

. . hiatu,
Aspice tentantem per quinque docere figuras.
Frugibus inventis, quibus est in glande voluptas:
Cum grege porcorum capiant ex lintre subulci.

Ps. 19. Tot luce flammarum coruscum
Cerne oculis animoque coelum.
Hinc disce, prudens quam fuit artifex.

Haec in mei memoriam scripsi elegantissimo et doctissimo Juveni et amico meo
Urbano Lubecia Pomerano, M. Joannes Keplerus Suevus3 Ill. Styriae procerum ma-
thematicus. Graetn dre 15. Oct. 1595.

27) p. 97. Liber Baro Sigismundus ab Herberstein (neque vero Heberstein, ut nomen
impressum est p. 48) filius fuisse videtur sigismundi illius († 1566) quem laudibus efferunt
Freherus et Adamas in „vitis eruditorum“. Donum quod acceperat Keplerus' ab illo, pocu-
lum argenteum, transmisit Maestlino (vid. p. 48). Zehentmayerus‚ secretarius Herberstcini,
saepissime Keplerum per literas adiit, ex parte jussu „Generosi sui“ (comp. Hanschium
p. mii-146), illoque teste Herberstenius intercessit pro Keplero exule Styriae (a. 1598
et 1600), pro praemio propter dedicationem Prodromi, et saepius posthac munera misit haud
aspernanda pro nativitatibus a Keplero concinnatis.

28) p. 100. Quas dicit Keplerus literas Galilaei et Tychonis (de Prodi-omo) ad ipsum
datas, exhibuimus in prooemio p. 40 et 433 Ursi literae leguntur in libello „eontra-Ursum“
Prodromum proxime sequente, ubi, ut diximus, ea quae pertinent ad controversiam inter illum
et Tychonem Keplerumque ortam, propius attinguntur.

Georgius Limn aeus mathem. prof. Jenensis, haec Keplero scripsit· Nunquam Vir. Cl.
a vetustissima illa Platonicorum philosophia adeo fui alienus, ut eam curn minutis nonnullis ,
nostri temporis philosophis agro et finibus Reip. literariae expellendam esse censuerim: sed
majorem semper illi inesse sapientiam eamque eruditissimam, majora mysteria, quae ad ipsa
naturae penetralia facillime discentes deducere possent, si duces et magistri essent in hoc
studiorum genere innutriti. Dum vero hoc exoptavi, exoptavi autem saepissime, ecce nundinae
Francofordenses nobis transmiserunt Prodromum tuum cosmographicum, librum vetustissima
et vera sapientia refertum. Gratulatus igitur sum mihi, tale quid semper ab artificibus ex-
pectanti, gratulatus sum studiosis vel maxime-astronomiae, novam jam ad siderum cognitionem
viam ipsis esse patefactam, gratulatus· imo sum toti Reip. literariae, tandem aliquando vetu-
stissimam philosophandi rationem quasi resuscitatam esse &c. Tibi de optimis conatibus jure
gratulamur et precamur, ut quemadmodum cursum instituisti feliciter, ita felicius in eo pergas,
felicissime eundem conficias.

Tantum de tuo scripto, cujus quia mihi exemplaria misisti, gratias ago, et de partu
meae Uraniae, si non par munus, aliquod tamen repromitto. ·

De Braheo Dano praeterea quaeris. Is est Tycho Brahe, ex nobilissima Daniae familia
oriundus, qui ut ferunt Regis beneficio obtinuit insulam celebris porthmi Danici Huennam,
quam alii Scarlatinam vocant, in qua arcem et observatorium construxit Uraniburgum. Dex-
terrime eum observationes tractasse id artifices uno ore omnes fatentur, maxime illi. qui ali—
quamdiu cum eo sunt versati, inter quos amicitia mihi sunt juncti N. R. Ursus et Adrianus
Metius Alcmarianus. In lucem edidit observationes stellae prodigiosae anni 1572 et Cometae
anni 1577. Extat etiam Germanicum scriptum de signis futurae mutationis aeris petitis ab
animalibus aliisque rebus inferioris naturae, impressum Uraniburgi‚ alius auctoris nomine, quod
tamen Tychonis esse multis mihi persuadeo.

Haec tibi V. Cl. volui perscribere, et ut expectationi tuae satisfaciam, et ne oblatam
occasionem negligerem. Nam cum aliquod observatorium mihi comparaverim, constitui per
literas cum artificibus nonnullis amicitiam contrahere3 quorum e numero cum te esse ex
Prodromo tuo cognoverim, haud gravate meas interpellationes feres, cum data occasione de
studiis communibus interdum aliquid scripsero dte. Vale Dabantur Jeuae 24. Apr. 1598.

