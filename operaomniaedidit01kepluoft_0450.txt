428 De Fundamenti·

efficit3 denique fere momentanea est, et commutato angulo geometrico in
ἀλογον et ἀναρμοστον, statim aut paulo post quiescit, quantumvis crescen-
tibus stellarum luminibus. Quae cum ab experientia. sint confirmata vali-
dissime: suppeditarunt mihi dogmata sequentia.

Thesis XXXVII. ,

Cum Creator Deus mundi hujus corporei ornatum ex forma corporea,
quae quantitas est, desumserit: consentaneum est, ipsos quidem locos, ipsa
spatia molesque corporum eam ad se mutuo proportionem esse sortita, quae
sit orta ex solidarum figurarum ordinatis generibus: quod in Mysterio meo
Cosmographico probavi: motiones vero corporum, quae vita mundi est, tunc
vel suaviter consonare vel cooperari fortiter, quando ex planis ordinatis
desumtam habent proportionem. Nam ut planum solidi, sic motus corporis
est imago. Quemadmodum vero solida ordinata in geometria plura quam
quinque impossibile est esse: ita rationes quoque harmonicas ex planorum
ordinatorum comparatione ortas plures octo non esse, alio tempore inHar-
monicis, Deo volente, demonstrabo. ⁴

Thesis XXXVIII.

Motuum ergo formatrices rationes octo cum sint, coeli vero in Terras
actio (vel quasi) motus sit aliquis, et contingat intermediante radio stellae,
qui (radii) in Terris coeunt faciuntque angulos: rationes ergo> harmonicas octo
in dimensione horum angulorum versabuntur. Ac veteres quidem non plures
quinque receperunt (aspectus vulgo dictos) conjunctionem, oppositionem,
quadratum, trinum, sextilem. At me ratio primum tres addere docuit:
quintilem, biquintilem‚ sesquiquadratuln: quos postmodum experientia multi-
plex confirmavit.

'rhesis XXXIX.

Causam cur operatio planetarum binorum tam valide intendatur sub
ipsos aspectuum articulos, aliam statuere non possum, quam animalem fa-
cultatem, quae ex una parte sit geometricae rationis (quae aspectum con-
format) capax et altera parte corporis ejus potens, in qno animadvertitur
operatio. Nam non fit hoc, quia uniuntur radii in uno angulo. Angulum
enim et pridie et postridie aspectus, et perpetuo faciunt aliquem bini radii;
operatio vero tunc demum existit, cum angulus habet rationem harmonicam
seu σχημα (Ptolemaeus enim σχηματισμους dicit). Rationum vero et sche-
matum per se nulla est efficientia. Fitque hic plane idem, quod in loco-
motione animalium fieri solet. Si quis diceret, obiecta visus per oculum
ingredientia movere animal posse, nec opus esse ad hoc animali facultate
in ipso corpore moto, monstrose philosopharetur.

Thesis XL.

Haec autem facultas, quae vim addit aspectibus, non est in ipsis stel-
lis. Nam aspectus hi, de quibus dicimus, in Terra contingunt suntque mera
σχεσις, non ex motu stellarum formaliter profluens, sed ex accidentario situ
binarum stellarum cum Terra. Quemadmodum ergo anima movens corpus
non est in objecto, sed ibi ubi objecti species repraesentatur: ita hanc vim, ᾗ
quae efficaces efficit aspectus, cum in omnibus sublunaribus corporibus, tum
in ipso magno Terrae globo inesse necesse est. Scilicet omnis animalis
facultas est imago Dei γεωμετρουντος in creatione, excitaturqne ad opus
suum hac coelesti aspectuum geometria seu harmonia.

Thesis XLI.
Inconsideratis nova philosophiae forma videbitur, quae non est: nisi

