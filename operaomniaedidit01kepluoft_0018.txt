ΧΠ

tamen assiduitate et labore, operamque navantibus amicis. Jam in eo res
est, ut Kepleri cultoribus collectos ejus libros et digniore forma indutos
tradendi initium facere liceat. ⁴ ,

Inchoatum autem opus ut absolvatur, futurum esse speramus, ut, qni-
cunque literas volunt cultas et auctas, quicunque principem inter Germanos
astronomum, eundemque liberi ingeniorum motus vindicem et propugnatorem,
Germanici nominis decus, pari atque ejus successores aliosve, qui aliquo
literarum genere excelluerunt, monumento dignum judicant, in partem rei
suscipiendae et juvandae ultro se offerant.

Uno anno postquam haec pronunciavimus spem nostram non vanam
fuisse eventus probavit. Bavariae Regis Maximiliani II. munificentia,
¹ perinde ac Domini illustnissimi a Norow‚ cui cura studiorum in Russia tra-
dita est, liberalitate adjuti, astronomorum apud Germanos celeberrimorum com-
probatione confirmati, academiarum Berolinensis et Viennensis suffragiis erecti
rem bono animo (eamque vicesimo abhinc auno) inceptam ad finem perduximus.

Neque vero his tantum, quos diximus, Viris et Societatibus gratias
debemus quam maximas, sed aliorum quoque opera et singulari liberalitate
studia nostra ita sublevata esse profitemur, ut destituti tantis praesidiis
editionem neque absolutam et integram, qualem spect-avimus, neque ea,
quam prae se fert, forma exhibere potuissemus. Quorum virorum princeps lau-
dandus est F. G. W. Struve‚ director speculae astronomicae Pulcovensis,
qui re et consilio benevolentissime nos tuitus liberalissime nobis concessit
manuscripta Kepleri, quae Pulcovensis bibliotheca eximii instar thesauri
conservat. Huic adjungimus filium, tali patre dignum, Pulcovensis speculae
astronomorum primarium, Otton em struve, qui perscrutatus manuscriptorum
illorum molem de gravioribus, quae illis insunt, nos monuit digitumque in—
tendit in ea, quae ex re nostra essent. Adjungimus amicissimos Christo-
phorum Schaaf, professorem gymnasii Tubingensis, et Henricum Kratz,
professorem Gymnasii Stuttgartiensis, quorum ille quaerentes nos de rebus
obscurioribus, titubantes saepius in sermone minus usitate, exquisita linguae
Latinae scientia sublevavit, hic suscepto typum perspiciendi et recognoscendi
onere plurimum insumsit operae, ut typus, quantum fieri posset, purus pro-
diret et castigatus.

Rationem in colligendis Kepleri operibus retinuimus illam, quam in
Prospectu proposuimus: ’

Colligenda statuimus omnia, quae edidit Keplerus, opera, exceptis iis,
quae nihil nisi tabulas referunt. Accedunt aliquot breviores libelli, ad hunc
usque diem nondum typis expressi, et epistolae, ut universa collectio
octo ferme volumina sit complexura. Epistolarum aliae excerptae sunt ex
nota Hanschii collectione, aliae a bibliothecis Stuttgartiensi, Monacensi,
Viennensi aliisque summa liberalitate editori traditae, aliae, aeque ac bre-
viores, quos diximus, libelli, depromtae ex majore illa, quam diximus, libro—

ἐ
1

