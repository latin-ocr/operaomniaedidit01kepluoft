294 Prooemium.

schematis, additis gradibus eclipticae, qui ad domus pertinent, et loca pla-
netarum ad d. 14. Sept. 1583.

Themate sic praeparato inscribuntur loca planetarum et Solis ex Ephe-
meridibus desumta triangulis, iisdem signis, quibus haec loca eclipticae sig-
nantur, notatis, nec non loca nodorum itineris Lunae et insigniores quaedam
stellae fixae, praecipue illae, quae in locis existunt cardinalibus, vel quum
planetae illis conjunguntur. Distantia denique Solis et Lunae, addita ad
gradus „ascendentis‚“ dicitur „Pars fortunae“ convenientique triangulo in-
scribitur.

Voce „aspectu s“ significatur distantia planetarum inter sese intervallo
0⁰, 30 ⁰, 30⁰ &c. (vide supra 292) in ecliptica. Nomina horum aspectuum
haec sunt3 1) Conjunctio (ΟΧ), 2) Semisextus‚ 3) Semiquintilis, 4) Sex-
tilis (>l<), 5) Quintilis (>2<)‚ Quadratus (U), 7) Sesquiquintilis, 8) Trinus
seu triangularis (Δ), 9) Sesquiquadratus (Β ΕΙ), 10) Biquintilisot), 11)Op-
positio (8). Keplerus ex his undecim aspectibus rejecit tertium, septimum,
nonum, quasi minus ‚‚efficaces‚“ quamquam chordae sectione harmonica com-
mendatos, retinuitque tantum 8 reliquos.

Locis planetarum, themati dicta ratione inscriptis, inter se invicem
comparatis prodeunt hi aspectus et ex his efficitur „prognosticum“ secundum
regulas astrologorum multiplices et naturam planetarum, qnam singulis aliam
tribuebant. Inter has regulas praecipuam vim habebant ‚‚directiones,“
„profectiones,“ „transitus‚“ ,‚aphetae‚“ omnes similia significantes.

„Directio‚ inquit Origanns‚ est vel loci zodiaci, vel planetae thematis
natalitii ad obviantes in cursu planetas vel radios, per partes aequinoctia-
lis circuli in data sphaerae habitudine artificiosa deductio. Seu est in-
ventio arcus aequinoctialis, qui circulis positionum duobus intercipitur, tra-
jectis per duo loca zodiaci, quorum unum significator, alterum promis·-
sor occupat et una curn arcu eclipticae vel ascendit vel descendit.“ Voces
„significator“ et „promiss0r“ dixerunt astrologi Solem, Lunam, planetas δια,
alii aliud astrum intelligentes, quod ad alterius locum ,‚dirigatur“ certis momen-
tis vitae eorum, ad quos illa loca referebantur. Aphetae (ἀφετης, apud Arabes
hilech) simile quid significant iique sunt quinque: medium coeli, ascendens,
domus VII, IX, XI. In his, inquit Cardanus, si inveniatur unus ex signi-
ficatoribus (Sol, Luna), erit Apheta‚ h. e. decernit annos vitae et robur
ejus. Ceterum plures esse possunt aphetae simul. Ptolemaeus (De Astro-
rum judiciis vel Quadripartitum) definit „aphetica loca‚“ in quibus reperiri
necesse est eum, qui velit vitae gubernandae jurisdictione potiri. ,

Modus ,‚dirigendi,“ h. e. referendi vim planetarum dato tempore cer-
tis locis constitutorum ad loca eorundem in genesi, alius est apud alios
astrologos. Ptolemaeus eumque secutus Cardanus quatuor proponunt ratio-

nes. Origanus hos proponit duos: 1) Significator per partes aequatur-is .''

secundum signorum successionem deducitur, donec similem in figura situm
cum promissore obtineat; 2) Significator inverso ordine, contra signorum

successionem in locum promissoris deducitur. Illa directio tribuitur horo- '

scope, medio coeli, aphetae in quocunque loco constituto et omnibus pla.-
netis directo motu incedentibus, haec parti fortunae et planetis retrogradis.
Dirigitur V. c. medium coeli ad suum promissorem inquirendo distantiam
utriusque in aequatore (vel in ecliptica). Quilibet gradus distantiae signi-
ficat annum aetatis ; quinque minuta mensem, horas 10. 30’; unum minu-
tum 6 dies 2 hor. 6¹3 decem secunda diem unum. Keplerus sibi ipse hunc ·

