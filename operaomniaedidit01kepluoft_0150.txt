1 28 Mysterii cosmographici

cundaria quatuor aut quinque planis in unum solidum adsciscunt. 4) Pri-
maria nemini suum debent originem et proprietates: secundaria pleraque
ex primariiS, facta commutatione, adepta sunt, et quasi genita ex illis.
5) Primaria non moveri concinne possunt, nisi acta diametro per centra
unius aut oppositorum planorum: secundaria vero acta per oppositos angulos
diametro. 6) Primariorum est proprium stare: secundariorum pendere. Sive
enim haec in basin provolvas, sive illa in angulum erigas, visus utrinque
deformitatem aspectus refugiet. 7) Adde denique, quod primaria perfecto
numero tria sunt: secundaria imperfecto duo, quodque illa omnes anguli
species habent, cubus rectum, pyramis acutum, dodecaedrum obtusum: haec
vero ambo in obtusi solius genere versantur. Et octaedri quidem angulus
per omnes tres species vagatur, in junctura laterum obtusus, inter coeuntia
duo latera ex opposito recum, ipse vero solidus acutus. Cum igitur mani-
Υ( stum esset discrimen inter corpora, convenientius fieri nihil potuit, quam
ut Tellus nostra, totius mundi summa et compendium atque adeo dignissima
stellarum mobilium, orbe suo inter dictos ordines distingueret, locumque eum
sortiretur, quem ipsi superius attribuimus.

Caput IV.

Quare tria corpora Terram ambiant, duo reliqua induant ?

Patere nunc, lector aequanime‚ ut ludam aliquantisper in re seria, et
nonnihil allegoriis indulgeam. Etenim existimo ex amore Dei in hominem
causas rerum in mundo plurimas deduci posse. Certe equidem nemo ne—
gabit, in domicilio mundi exornando Deum ad incolam futurum identidem
respexisse. Finis enim et mundi et omnis creationis homo est. Terram
igitur, quae genuinam Creatoris imaginem datura et εἱῙῆἷῖῑῖὲέἒόῗ existimo
dignam a Deo censitam, quae circumiret inter medios planetas sic, ut toti-
dem illa haberet intra orbis sui complexum, quot extra habitura esset. Ut
hoc Deus obtineret, Solem reliquis quinque stellis accensuit, quamvis ille
toto genere discreparet. quue eo magis consonum videtur, quod cum supra
Sol Dei patris imago fuerit, credibile est, hac associatione cum reliquis
stellis argumenta venturo colono praebere debuisse φιλανθρωπιας et ἀνθρω·
ποπαθειας, quam Deus usurpaturus erat erga homines, ad domesticam fami-
liaritatem usque sese demittens. Nam in veteri Testamento frequenter in
numerum hominum venit, et Abrahami amicus audire voluit, sicuti Solem
videmus in numerum mobilium venire. Cum autem Sol a Terra ambiretur,
positis, quae dicta sunt, necessario ille ordo corporum intra Terram inclu-
dendus fuit, qui duo saltem complectitur: nempe ut mobilia duo cum im-
mobili Sole eundern efficerent numerum ternarium, qui est in exclusis ab
orbe Terrae. Sic igitur, Luna praesertim Terram ambeunte, domicilium
nostrum optimus Creator in medio septem planetarum collocavit. Nam si
trium reliquorum ordo ad Solem accessisset, fuissent igitur intra Terram
cum Sole quatuor stellae, duae vero tantum extra. Quae numeri ἀταξια
cum ratione careat, omissa est a Creatore. Cum item continere sit per·-
fectioris, ut actio, continen‘ ut passio imperfectioris, primaria vero perfectiora
sint ceteris, convenit, ut trium ordo contineret Terram, reliqua continerentur .

