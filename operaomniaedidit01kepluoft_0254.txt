232 Prooemium.

‚r- pertinent ad conditiones de sede et familia e Styria Pragam transferenda. His addit Tycho
in „postscripto“: Facis in ultimis literis tuis mentionem Scoti istius Capnuranici, ⁴) quod
in ipsum antapologiam perlecto praesertim libro nostro secundo de Cometa mediteris: quo
ipso rem gratam et tuae promissioni meaeque exspectationi analogam praestiteris. Addixisti
etiam, te quae in famoso isto scripto Ursino mathematica inveniuntur refutaturum,
quatenus rite non constant, quod etiam te effecturum confido. Inprimis autem averem, ut
ea, quae inventioni nostrae circa hypothesin novam fucate et fraudulenter objicit, eam ui-
’ mirum ex Copernico vel Apollonio Pergaeo desumtam, adhuc dilucidius et plenius, quam
antea ⁶) a te refelli, atque ut eam mihi, uti par est, asserere, prout probabilibus rationibus
jam antea fecisti, non molestum duceres.

Institui contra illum actionem iuridicam, postquam huc Pragam veni, intelligens, mihi
aliquamdiu hic commorandum et pei-iculum esse in mora, siquidem graviter decumberet.- Et
impetravi a Caesarea Majestate (utut quibusdam, quam diu poterant, remoram injicientibus),
ut commissarii quatuor deputarentur (duo barones et duo doctores juris), qui sententiam hac
de re pronunciarent; siquidem is per emissarios meos quaesitus ea quae scripserat retractare
noluit, sed potius ad jus provocavit. Verum accidit, ut eadem hora, qua citatio illi insi-
nuanda fuit, exstingueretur; at nihilominus jus meum inchoatum prosecuturus sum, siquidem
lis jam quasi contestata erat, et actio non plane personalis, sed etiam realis ob librum
famosum, qui perpetuo loco sui auctoris loquitur, ut et me et meos a calumniis quibus sca-
tet legitime vindicem, et jam a Caesare 111. D. Archiepiscopo commissum est, ut omnia
exemplaria, quae hic reperiuntur, conquirat et igni tradi faciat atque typographum puniat.
Decretum etiam D. Corraducius a Caesare promulg‘andum pollicitus, ut per totum imperium
liber iste annulletur et tanquam famosus et scurrilis irritus reddatur. Ego vero postea totum
hunc processum una cum commissariorum sententia et Caes. Majestatis decreto in publicum
edere constitui libello quodam peculiari, qui ad mediocrem excrescet magnitudinem. Quod
et ex consensu clementissimo Caesaris et approbatione D. Corraducii mihi jam perspecta
Deo volente facturus sum atque in altera ejus parte ad ea, quae mathematica sunt atque
hypotheses concernunt, responsuruS, quare tuas quoque de his conceptiones mature obtinere
averem, aut, si quam citissime (uti spero) accesseris poterit id differri in tuum adventum.

......,.-.- mm

 

Haec Tycho Keplero perscripsit quasi fido amico et exspectans eum in astronomicis
adjutorem. Eodem autem die Mouachium ad Herwartum has dedit literas.

. Fuit apud me Benaticae vere praeterito M. J. Keplerus, insignis apud Styriaoos
mathematicus, cum quo tibi etiarn per literas familiaritatem intercedere ab ipso cognovi.
Retulit vero inter alia, se aliquando nonnulla tibi scripsisse de hypothesibus meis in contro-
versiam vocatis, atque quod eae nec in Copernico nec Apollonio Pergaeo, ut quidam (iam
ante 14 dies mortuus) praetendit, invenirentur, ostendisse, atque certis indiciis non alterius,
sed meas esse collegisse. Rogo itaque peramanter, velis eas Kepleri literas mecum aliquan-
tisper communicare, aut saltem ea verba, quae hoc negotium concernunt, inde transsumta
et tuae manus subscriptione in veritatis testimonium ratificata transmittere. Feceris mihi
sic rem apprime gratam3 incumbit enim nunc aliqualis necessitas, cur sic fieri averem, de
qua alias resciscas dcc.

Ad has Tychonis quaestiones quae responderit Herwartus nescimus, Tycho vero respon-
sione forte Herwarti, nec non aliis de Kepleri animi sinceritate testimoniis edoctus, illum in
amicitiam recepit3 qua ratione observationum suarum socium elegerit Keplerum, nec non
compotem fecerit opum astronomicarum inde a multis annis collectarum, haec alie loco re-
censenda sunt.

Interim Keplerus, ut consueverat in rebus dubiis, praeceptorem adiit Maestlinum,
consilium illius sibi expetens, quid faciendum sit in illa re, quae Tychonem tantopere agi-
tabat MaestlinuS, ante acceptam epistolam illam excusatoriam (vide supra p. 220), haec
respondit ad priores Kepleri literas, respiciens Tychonis ad ipsum datas:

A nob. D. Tychone Brahe literas accepi, quibus suam sententiam mordicus defendit.
Humanissime ad me scripsit, quarum copias misissem, sed describendi tempus non fuit. Sed
prima quaque occasione proxima mittam. In iis sunt non pauca notatu non indigua. Verum etsi
ea non pamm me moveant, proportio tamen tua corporum coelestium cum quinque regularibus .
corporibus me multo magis movet. Addidit etiam copias tuarum ad 1psum scriptarum literamm
et sui ad te responsi, quo etiam non pauca notatu dignissima sunt· Porro, quod praeterire non
possum, de Urso illo quae scribit. Intelligo Ursum istum librum quendam, quo teterrimis scom-
matis Ty chonem insectatur edidisse, cui epistolam aliquam tuam praefixit in qua praeclarissi-
mis elogiis ipsum ornes Verum ego librum illum nou vidi, nec etiam talem a te epistolam
scriptam esse credere possum Nosti enim, quodnam de isto homine sit meum judicium. Quae

 

