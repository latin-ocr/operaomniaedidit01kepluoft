262 “ Apologia Tychonis

Solis ad Lunae proportionem, quae est 9: 1, Aristarchum vero, qui eadem
cum Philolao principia sequebatur, aliam, sc. fere quae est inter 21 01 1.
Quorum illud longe est a veritate alienum, hoc ei proximum. Itaque eam
quisque privatim hypothesium rationem est secutus, quam vel praeceptori
suo acceptam tulit, vel physicis rationibus censentaneam censuit, vel de-
monstrationibus suis aptissimam expertus est: nulla ver0, ita ut Ursus vult,
publice invaluit aut solenniter introducta fuit hypothesium forma.

Jamque tandem ad celebrem illum Aristarchum Samium tempo-
rum ordo nos deducit, cujus quas recenset Archimedes hypotheses, Pytha-
goraeorum et Philolai quoque fuisse ante Platonem, jam sat nobis constat.
Accommodavit ille quidem sermonem suum demonstrationibus, et circulum
*quo Terra volvitur dixit eam habere proportionem ad fixas, quam habet
centrum ad circumferentiam. Quod explicans Archimedes iisdem prope-
modum verbis utitur, quibus supra Pythagoraei suam apud Aristotelem men-
tem explicaverant: quod deprehendet, qui conferre utraque volet. quue
est quod tanto magis confirmat, quod supra saepius iteratum est, easdem
utrisque et Pythagoraeis et Aristarcho fuisse hypotheses. Quamvis Archi-
medis de Aristarchi sensu conjectura nonnihil impingit. Vult Archimedes
sic intelligendum Aristarchum, quae sit proportio Terrae ad sphaeram Solis,
eandem esse sphaerae Solis (seu Terrae) ad sphaeram fixarum. At 'haec
adhuc proportio non sufficit Aristarchi demonstrationibus, Nam ita est sen-
sibus eomprehensibilis Terrae ad sphaeram Solis proportio, ut parallaxin So-
lis minutorum aliquot efficiat. Totidem igitur minutorum *parallaxis inter
fixas 'et sphaeram qua Tellus volvitur intercederet. At Aristarchus omnem
plane sensum excludit, dum infinitam quoad sensum proportionem intro-
ducit. Sed haec obiter. Non est autem impunis habenda Ursi dubitatio
de aetate qua claruit Aristarchus, ne, qui sciunt Ursum etiam historiis
operam dedisse, cum ipso citra causam dubitandum sibi existiment. Dubie,
inquam, Ursus Aristarchum refert sive sub Ptolemaeum Philadelphum, sive
sub Philometorem. Intolerabilis incertitudo, cum hi 2 reges 100 annis in-
vicem distent. At facilis labor hanc dubitationem tollendi. Syracusas
expugnavit Marcellus, consul Romanus, anno 9. Ptolemaei Philopatoris: ea
in expugnatione Archimedes interfectus est. Scripsit igitur libellum de
arenae numero, in quo de Aristarchi hypothesibus narrat, ante 9. annum
Philopatoris; et forte sub finem imperii Euergetis, quem proxime Philadel-
phus antecessit. At Philopatori Epiphanes, et huic demum Philometor suc-
cessit. Ita conficitur, Aristarchum, eujus libros Archimedes legit, sub Phila-
delpho claruisse, nec ulla eausa de Philometore suspicandi. Habet historicam
confirmationem historicus: audiat astronomicam astronomus. Observavit Ari-
starchus aestivale solstitium auctore Hipparcho, ut Ptol. ΙΙΙ. 1. refert,
anno 50. primae periodi Callipicae. Is fuit annus 6. Philadelphi. ,

Tot nominibus in historia sua impingens Ursus malum insuper agit ’

interpretem Aristarchi et Copernici‚ et imputatam aliis in Copernico intel· ³

ligendo tarditatem in se manifeste transfert: dum, quam Copernicus axis
Terreni (qui axi aequinoctialis respondet) inclinationem ad planum eclipticae
statuit, hanc ille nutationem inter planetas, ad instar navis in mari, jam·
in proram, jam in puppim incumbentis, interpretatur. At toto coelo Co-
pernicano aberrat. Nam etsi axis Terrae in solstitiis inclinis est ad lineam
e Sole in centrum Terrae ductam, in aequinoctiis vero rectos cum ea efficit
angulos: non tamen id fit annutu vel abnutn, sed fit translatione centri ⁴

