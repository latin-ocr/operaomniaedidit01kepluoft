368 Literae Kepleri aliorumque mutuae

stratione mea adhuc acquiesco. Non nego tamen, Keplerum, ut excellentissimum geome-
tram, interea modum excogitasse, quo a gradibus conjecturalibus liberemur. Ego tunc tem-
poris velut αὔτοδιδακτος ἰιι hac facultate, et geometricis demonstrationibus minus assue-
factus, feci, quod potui. Vix enim per biennium serio tunc astronomica. tractaveram, omui
carens praeceptore. Spero itaque, D. Keplerum humanius me tractaturum, licet quaedam
inartificialiter in methodo mea tradiderim. Aliud est invenire quid, aliudque id ingeniose
tradere et docere. Quis enim ante me tabulas erectionis et directionis Ptolemaiou modo
instituendae unquam publicavit? Keplerus de Magino recte sentit, ipsum suas tabulas ex
meis saltem descripsisse, id quod mihi satis constabat ante reditum meum ex Italia. At
redarguere illum publice nolui, non enim id loci et temporis tnnc patiebatur ratio-‘⁴ Quae
reliqua sunt huius Marii epistolae ad Dioptricam Kepleri sunt referenda, ubi pluribus de
Marii ingenio et moribus, detectionibusque quas sibi vindicavit agemus. Hic tantum nota—
mus, tabulas has, quas glorians dicit „a se inventas“ et a Magino descriptas, minimi esse
momenti neque quid novi continere. Tabulas declinationum et coeli mediationum e Regio-
montano desumtas ipse fatetur, „tabulas vero domorum supputasse amicum Augustinum La-
nium Onoldinum.“ calculum autem hunc absolvit duce J ohanne Hispalensi (ed. Hellerus
Norib. 1548), quem „saepius legendo sibi admodum familiarem reddiderat‚“ et verba hujus
auctoris nondum intelligens „methodum coeli domicilia describendi ipse adinvenit.“ His per-
ceptis fatemur, nescire nos utrum verba Marii haec pro veris accipienda sint necne: „rmo,

qnod plus est, hanc totam erigendi figuras coeli rationem excogitavi prius, quam vel quicquam
in autoribus de ea legi.“

Gratissimum inseruisti ἀπογραφον Marii. Sed de ipsius tabulis dis-‘
ceptare ulterius animus mihi non est. Sufficit hoc, quod dixi, incommodas
esse usu, quod video auctorem fateri. Dirigendi et erigendi rationem more
Ptolemaico tradidi tibi in chartis3 ibi de fundamentis hujus rei ex Pto'lc-
maeo disputatum sufficienter. Nolim vero mihi necessitatem imponi eundem
resumendi laborem in re tam vilis momenti. Sequitur in Mario anxia com-
paratio eorum, quae ipse primus computavit et demonstravit, cum iis, quae
me agnoscit reddidisse commodiora, cui subjungitur deprecatio, ne inhuma-
manius ipsum tractem. Nisi fallor, tu illi scripsisti, me publicas adversus
ipsum suscepisse inimicitias, adeoque jam hostilem, si Deo placet, librum mihi
sub manibus versari. At ita mihi bona mens faveat, uti ego nunquam in
his apinis, nedum in emendatiunculis ullam gloriae spem ponam ; quas
illis in chartis nunquam attigissem, si absque tua importuna petitione fuisset.

Amici charitati, non meo lubitu, scriptas memineris; propere igitur trans-
eamus ad alia.

Haec „alia“ sunt ea, quae respondit Keplerus ad residuum epistolae Marianae, quac
diximus ad Dioptricam referenda esse; quare etiam Kepleri responsionem illuc referimus.
Conclusio literarum et datum desunt. Jam misso Vickenio ad alios transimus.

Christophorus HegulontiuS, (vide infra) Anglus‚ pridie Nonas Febr. 1605 haec
Keplero scripsit: Doctissime vir! Tabellarii hujus adeo praeter omnem expectationem dis-
cessus subitus non me sinit fusius ad te scribere, ut vellem et ut semper mihi in animo
fuit, ex qno primum astronomica tua Optica, nundinis postremis pervulgata,' ad manns
nostras pervenit. Opus quidem, ut doctis omnibus gratissimum, ita (si quod aliud-hujus ge-
neris) communi omnium mathematicorum suffragio laudatissimum. Nam etsi multi in astro-
nomia multa conscripsere, tamen, ut quod verum est libere profitear, reliquerunt eam pene
omnes tenebris densissimis circumfusam, ex quibus tu primum agressus es ipsam in lucem
vindicare. Tu enim non solum eruditione varia instructus, sed et experientia multiplici et
observatione adjutuS‚ difficultates omnes facile superasti, cum de resi-actionibus, de visus ra-
tione, de luce siderum, de eclipsium observatione, de parallaxibus et reliquis hujus sublimis
scientiae intimis arcanis adeo clare philosophatus sis, ut fere nihil intactum reliquisse videa-
ris, quod ad hanc artem adeo divinam amplificandam vel physicae vel opticae et reliquae
matheseos thesauri suppeditare possunt. Quam ob rem, si antehac mors immatura nobilissimi
Tychonis omnes astronomiae alumnos incredibili pene dolore affecit, in hoc sane non minore
gaudio se recreatos sentiunt, lucubrationes ejus tanquam liberos parente proprio orbatos in
tutelam patroni tam exercitati et fidelis devenisse. Et certe gratias tibi non minimas omnes
debemus ct habemus, quod theoriam Martis numeris suis absolutam propediem nobis polli-
ceris; est enim ille inter erraticas omnium maxime in tabulis ab ipso coelo deficiens. Ipsa

