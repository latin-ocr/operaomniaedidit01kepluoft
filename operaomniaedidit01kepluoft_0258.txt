εΙΟΑΝΝΙξ KEPLERI
APOLOGIA TYCHONIS CONTRA URSUM.

AD LECTOREM PRAEFATIO.

Edidit ante triennium Nicolaus Ursus, Caesareae Majestatis dum
viveret mathematicus, libellum de Hypothesibus astronomicis, in quo cum
historiam texuisset hypothesium tandemque ad Helisaeum Roeslinum‚ Medi-
cinae Doctorem, amicum meum singularem devenisset, et ad refutandam
ejus opinionem, adducta quadam Euclidis propositione, rationem tradidisset
ex dedomenis necessariis geometrica methodo planetariorum orbium ampli-
tudines dimetiendi (rem tritam apud astronomos), subjunxit, ex iisdem
fundamentis etiam examinari posse mea placita, quae anno priore sub titulo
Mysterii Cosmographici publici juris feceram; eaque occasione capta epi-
stolam quandam, qua biennio ante super inventionemea ipsum consulueram,
libello suo inseruit. Pessimam quidem hoc nomine gratiam apud me Ursus
iniit. Scripseram, utpote viginti trium annorum juvenis, minime sane gra-
viter. Nam et in Urso laudando et in me illi subjiciendo modum utrinque
multum excessi. Securissimus enim de hoc eventu id saltem spectavi, ut
responsum impetrarem. Et iis ferebatur esse moribus Ursus, ut his armis
opus esset ad expugnandum ejus silentium. At si quibus de instituto meo
non constat, ii -mihi merito succensebunt, quod immodicis Ursi laudibus
injuriam multis in Europa doctissimis mathematicis fecerim mirabuntur etiam,
qui me propius norunt, me RQ Maestlino Ursum praeceptorem celebrare,
illique transscribere hoc quantulum est cognitionis in mathematicis, quem
tamen nisi in „Fundamento suo astronomico“ loquentem nunquam audiveram,
nunquam videram. Sed haec adhuc levia videri possunt3 graviora sequun-
tur. Nam etsi Ursus honorem meum egisse videri vult publicata mea epi-
stola, dum eam luce dignam praedicat: tamen quid quaesiverit, non obscu-
rum reliquit. — Primum in titulo libelli Nobili et Illustri Domino Tychoui
Brahe Dauo, Domino in Knudstorpp et Uraniburg διο. , hypothesium novarum
inventionem praeripit eamque sibi arrogat. ⁶) Putavit itaque hac epistola

- mea, in qua haec sunt verba: „Hypotheses tuas amo“‚ demonstratumifi, J

esse et homines, qui Ursi bonitatem causae agnoscant, eaque ratione me ,

alienae liti immiscuit et testimonium ab ignaro extorsit. Deinde cum in calce

tituli eruditionem suam in hoc libello ceu ad agonem quendam olympicum ..

if

