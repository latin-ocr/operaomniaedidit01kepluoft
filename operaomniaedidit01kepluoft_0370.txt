348 Literae Kepleri aliorumque mutuae

Opticis. Tu contra ais: 1) puriorem illis esse aerem. At non sequitur et
humiliorem. Calor extenuat, tenuiora puriora. Calor ergo, qui puritatis,
idem altitudinis causa, quia auget aerem : in aere enim quotidie gignitur, quod
in nocte iterum cogitur in rores per frigus supernum. 2) Ais: cito perva-
dere tempestates, esse igitur humilem ibi aerem. Bonum argumentum, εἰ
bonum esset assumtum. Nam cum in borealis oceani navigatione lego-subi-
tas tempestates, argumentor ipse quoque, humilem esse aerem, ita ut vapor
ox 'terra ascendens subito in frigus aethereum incurrat, superato a‘eris fa-
stigio. Et tu pulchram observationem addis, utilissimam speculationi ful-
minum, quod apud vos non ita fulminentur tecta, utin Germania superiore.
Causa tamen paulo aliter accipienda, nempe non aer terrae, sed terra
a'eri est propior. Aeris aequor aequabili superficie, Terrae sunt profundi-
tates, ut montana sint quasi scopuli, et superior Germania quasi syrtes.
Et soleo hine argumentari, quare cacumina fulminentur: spiritus enim per-
rumpit humidum aerem, qua tenuissimus. Sed tamen haec obstare viden-
tur: 1) Bohemia non crebro petitur fulminibus, est tamen alta, ad fontes
sc. Albisg id praesertim circa Pragam. 2) Secunda causa, cur montana ful-
minentur, est, quia montes sunt officinae. meteororum. 3) Sunt certae ma-
teriae, quae crebro fulminantur. Igitur videntur emittere spirituosum hali-
tum, qui fulminum impetum in sese similitudine materiae invitant. 4) Ful-
minum natura eadem, quae auri fulminei (Schlaggold); incensum enim non
sursum nititur, sed deorsum, in adversum quasi humori. Et in fodinis auri-
feris solent ex fuligine, quae lateribus abyssorum adhaerescit, ingruente
humida tempestate existere casus fulminum similium, qui necant homines in
puteorum (Schacht) fundis. Censent metallarii, fuliginem illam auream hu-
mido aere incendi, quare hic quoque fulmen hoc aureum profunde petit.
Hae objectiones ancipiti et caeca pugna feruntur in causam tuam, quae
alifis mihi quoque non displicet. Sed utut sit, est0‚ ubi citae tempestates,
ut ibi humilis aer, dico tibi, sub torrida non citas tempestates. Nam unde
tu probas? Quia ad ortum nubeculae statim adest furor ventorum. Pulchra
observatio; similia in sacris habemus, cum Elias coelum recluderet imbrem-
que in Achabi caput praecipitaret. Sed non vincit propositum. Nubecula
signum est copiosissimae materiae, jam in procinctu stantis, non causa, non
mater. Si'c in Styria‚ cum mons Schekel pileo tegitur, phrasi incolarum,
manente pileo nec quoquam dimoto, existit pluvia, oriuntur ad oculum nubes
in partibus coeli serenis, collectis sc. et ad oculum⁴ densatis vaporibus.

Fabricius: Solis et Lunae eclipses ut plurimum inducunt illae aestus, siccitates,
hae humiditates. Tu in Terra praecipuam causam quaeris, sed valde absurde. Tem qui-
dem vapores et alia creat, sed a singulari virtute Terrae illa. extrudi non cred0; coelum ea
elicit. Ventorum quoque flatus diversi irritas saepe reddunt aspectuum operationes. Vide,
ne novam constituendo meteorologiam coelo injuriam facias, pro planetis inducas Neptunum
et alios Deos.

Keplerus: Absurditatem Neptuno meo ἐννοσιγαιῳ imputas, causa nulla
allata; tacuisses eodem foenore. Igitur verba tua usurpab0‚ sententia versa:
coelum quidem stimulat Terram, sed a singulari quadan] virtute coeli citra
Telluris operam vapores ex Terra elici non credo; Terra eos extrudit.

De ventorum imperio in tempestates sentio tecum. At circuitum et
vices eorum omnes inquirendas relinquamus nostris posteris. Pauca scimus
de universalibus ex Costa Jesuita..

Fabricius: Quaeritur, an lumen vel calor Solis et stellarum sit vehiculum virtutis
, illius astralis vel influentiae astrologicae. Sunt nonnulli, qui negant, praeter lueis et caloris

