364 Literae Kepleri aliorumque mutuae

astrologica disquirenda, ulterius progressus. in literis d. d. 25. Mart. 1611 „amice Keplerum
rogat, ut experiatur, num 9 horas astrologicas sibi possit enodare.“ Quibus cum Keplerus
non statim responderet, ad easdem redit quaestiones in literis d. d. 18. Maii, et paulo post
(6. Julii) haec prioribus superaddit Vickenius: proprium hunc tabellarium amandare volui
(Pragam Guelferbyto) amicissime rogans. ut mihi tam novem horas, quam tabulas
Cornelii Agrippae pro inquirendo genio explicare velis.

Keplerus respondit:

Nob. et Clar. Vir. Cum sub finem mensis Maji Lincium exspatiatus

essem, literis amanuensis mihi eo significatum est, binas tuas epistolas
apertas uua cum libro in meas aedes delatas, eas3 die 23. Junji reversus,
inveni. Paulo post advenit nuncius, responsum meum exigens, cui hic ad-
jectam schedam scripsi (scheda haec deest), quia respondere non vacabat.
Interim a die mei reditus coepit aegrotare uxor mea, quae 3. Julii deces-
sit, et 5. ejusdem sepulta est. Ex eo occupor cura liberorum, consigna-
tione bonorum, et& divisione haereditatis iuter ejus haeredes, meos pueros et
privignam: intestata enim decessit, nihil mihi relicto. Non valde igitur
opportune superveniunt tuae monitoriae. Respondebo tamen aliqua, et prae-
mittam duas quaestiones de novem horis et genio,

Scito igitur, me fundamenta utriusque rei ad unguem tenere3 tantum
vero abest, ut ea tibi aperiam, ut per horae spatium nihil aliud egerim,
nisi cogitarim, quibus tibi verbis idoneis meam animi indignationem
satis explicem, qui hactenus astronomica rogans, aut certe astrolo-
gica ἔντεκνοι, jam plane ad tenebricosa ista, ne quid dicam gra-
vius, amicitia nostra statueris abuti. Hoc igitur tibi pro certo ha-
beto, de novem horis ne gry quidem me posthac seu scripto seu oretenus
responsurum, non si centum florenis, quos mihi meditareris mittere, me ipsum
silentio privarem, aut si etiam in universum renunciandum esset amicitiae
nostrae. Nam cui bono scriberem, cum certissimum haberem, te non cre-
diturum, quicquid de genuinis et ipsissimis rei fundamentis essem scripturus.
Valeas igitur cum hac quaestione semel pro semper in solidum. Altera,
de genio, suum sequitur ordinem, vidique talem genesin Caesaris confectam
a Pistorio. At mihi videor famam astronomi et philosophi imminuturus, si
tentem imitari exemplum. Vale igitur et cum ista, et me missum facito.
Res tuas tibi habeto : remitto enim et illam tabulam, et hunc Agrippae librum
ceteroquin multa eruditione refertum.

Nunc ad alias quaestiones:

1) protestatus sum (in literis deperditis, d. Pragae d. 17. Mart), directio-
nem planetarum ceterorum pugnare cum fundamentis mei modi dirigendi3
addidi tamen, si quis vellet et ceteros dirigere, quomodo tum esset pro-
cedendum. Hunc tu processum rectissime percepisti, sed inutiliter; abundes

tamen tuo sensu super usu.

2) Miillerus (tum temporis mathematicus electoris andenburgici. prius 'tychonis

domesticus, anno 1608 in schola, quam elector in „Valle Joachimica uova“ condidit, pro-
fessorem mathematicum egit, simulque „architecti et tribuni aerarii munere“ fungebatur in confi-

cienda fossa ad connectenda flumina Havilam'et Oderam) memoria lapsus θείς nunquam
usus sum decili (36⁰), nec semiquadrato (45 ⁰), sed biquintili (147 ⁰) et sesqui-
quadrato seu sesquadro (135⁰) tunc usus sum, cum nobiscum esset Miillerus.
Jam vero omitto sesquadrum ob causas sequentes: Experientia testatur, semi-
sexto (30 ⁰) magnam vim inesse, contra sesquadro nou notabilem. Rationes vero
harmonicae locant secundo loco post evidentes decilem (36⁰) et tridecilem
(108⁰), de quibus experientia plane nihil hactenus constituit. Tertio demum
loco sunt semiquadrus <45 0) et sesquadrus (135 0). Puto igitur operari

