354 Literae Kepleri aliorumque mutuae

dit. Itaque nisi promissor plane sit in vertice vel nadir, circulus quadrante
ab illo distans, is nempe, cujus polus est in promissore, semper secabit
horizontem in ortu semel, et semel in occiduo semicirculo: semper igitur
promissor quadrato respicit aliquam significatoris horizontis particulam. Tri-
buimus vero et Regiomontanus et ego horizonti toti vim significandi; et
quidni, cum eclipticae partes non omnes iisdem horizontis partibus oriantur,
sed jam haec, jam illa horizontis regio primae domus ostia recludat. Eodem
modo de sextili sentiendum. Toto quippe tempore, quo Sol minus quam
60 ⁰ infra horizontem est demersus, usque ρο, quo 60⁰ alt. supra horizon-V
tem exstat, semper projicit sextilem aspectum in aliquas horizontis partes.
Dicas mihi ceteras radiationes, quae vergunt ad mundi latera, non esse
efficaces, solas, quae se zodiaco familiarius applicant, vim obtinere. Infero
ego, quod, facto semel initio discedendi a zodiaco, detur evagatio usque ad
circulos latitudinis, vigore efficientiae ubique sequente secundum magis et
minus. At datur initium discedendi a zodiaco, si promissor obtinet latitu-
dinem, et multo magis, si cum Regiomontano etiam termino aspectus tribui-
mus latitudinem. Multo igitur verisimilius ego hoc tribuo zodiaco, propter
perpetuum Solis sub eo discursum, ut is animet aspectus, atque aspectus
in eo terminentur. Sed tamen ad omnimodam fidem praestandam huic di-
rectioni aspectuum desunt mihi multa exempla; si mihi sunt genese0n‚ at
non sunt eventuum. (Wolfg. Wilh. Phil. Lud. C. P. Neoburgici filins natus
est oriente Marte circa 5⁰ Υ cum lat. 5⁰, cum esset Sol in 11¹l2⁰ nl,
Luna in 372⁰ 1η). In ortu 3⁰ Υ.)

(Ad 3.) Incompertum ais, qua ratione et quo tempore eclipses vires
suas exserant et hic fallere regulas Ptolemaei. Tecum sentio 3 at hoc non
tecum, quod neg0, certam esse eclipsibus rationem operandi, proinde neque
sciri neque inquiri hanc posse. Si naturam lucis et umbrae respicias,
equidem corpora nostra nihilo magis afficiuntur ab umbra Lunae, quam ab
umbra Terrae, quae nox dicitur. Restat ergo unicum meum κρησφνγοτω.
facultatem animalem, quae insidet iu Terra, et cum ea universum genus
animarum et geniorum insolita lucis jactura consternari affectumque con—
cipere diu durantem, atque tunc magnum hoc animal, Tellurem scilicet, iu mor-
bos incidere, alias in alios, prout interea ratio humorum fuerit comparata,
eosque jam tardius jam citius erumpere, prout fuerit comparatum cum Terra
intrinsece. Habet enim utique et Tellus ipsa a se quasdam variationis leges,
non a coelo omneS, uti homo esurit, sitit, fatigatur ad praescriptum sui
corporis virium, non coeli. Non igitur omnis eclipsis Solis siccitatem affert,
certe non omnibus locis. Nam anno 98. ad illam eclipsin secuta sequenti
autumno et hieme in Austria et Styria iugens et' diuturna aquarum effusio.
Itaque miseret' me infelicis tuae industriae, dum in iis rebus ordinandis et
disponendis versaris, quas natura ipsa confundit. Quin potius hoc agas, ut
mecum de internis Telluris conditionibus disputes, quod identidem facio in
prognosticorum praefationibus et in ultimo hujus anni feci, si unquam alias,
liberali manu. Res est non de nihilo, non somnium, sed verissima: habet
Tellus, ut in Disp. de Fund. dixi, quasdam periodos humoris siccitatisque,
aliis partibus alias.

(Ad 4.) Convincam te vel ex te ipso, cum ventis tantum tribuas, me
quidem assentiente. At venti sunt montium soboles, et sicubi pluit, ex illa
regione sunt venti3 aut si nives in septentrione solvuntur accessu Solis ad
nostrum hemisphaerium, etesiarum initium fit, qui suut venti boreales. Itaque

