654 In Opera Astrologica

manibus. Ego de mea tenuitate addam, quae ad formandam deliberationem hanc
pertinere arbitratus fuero. Quaedam sunt majora, quam ut providentia possint
averti.- et ubi deprecationibus magis agendum. Nam si coelum ruat, quis in
Terris tutus esse poterit? At si haec ratis, in qua cum aliqua mauu hominum
navigo, superum ira mergatur: jam de natatione, tabulis et portu cogitandum.
Natationem jam semel difficillimam sum eizpertus3 tabulae mihi et remi, hoc est
substantia, dos et haereditas uxoris omnis pene adhuc est in Styria. De portu
scio te rectissime consulturum, qui sat nosti, nec omnem mibi licere adire, et ex-
pedire meis studiis, ut quam minimum talibus inundationum procellis feriatur, in
quem me sum recepturus. Sed de illis meis remis, hoc est de dilecta pecunia
dicam plura. Mortuus est ante biennium socer meus, relictis bonis immobilibus sane
non contemnendis uno milliari infra Graetium. Nam uxori meae pro quinta parte
summa trium millium ex aestimatione haeredum debetur. Bona dividi non possunt
seu conditione sua seu pertinacia meorum affinium. Si vendantur, pretium vile erit
in tanta penuria emturum hoc tempore. Quamvis huc ego inclinem, si magistra-
tum haberem faventem ad impetrandam divisionem. Nam communio perniciosa est:
sunt enim molendina. Quonam igitur pacto bona ista, quam fleri potest, minimo
damno in meam potestatem redigam, diu jam sed frustra delibero. Video mihi
adjumento futuram hanc meam conditionem aulicam et si quid inceptarem, com-
mendationes inde: sed consilium ipse formare et principium agendi invenire in re
tam perplexa non possum. Nulla quidem privata invidia gravor in aula Graeoensi
et spero, si unum aliquem ex praecipuis praesertim ex regiminis haberem per cu·
juscunque mai fautoris privatam commendat-ionem, a meis partibus astronomiae una
faventem: posse negotium confici, pro quo ego non essem ingratus. Alter vere
major me scrupulus urget. Privigna mihi est hic quidem Pragae apud matrem'
suam (quod in beneficii parte agnosco ita permissum esse), cujus bona in Styria
sub tutoribus sunt non minoris aestimata decem millium de potiori parte praesen-
tis pecuniae. Propter alimenta ejus privignae debentur mihi quotannis ad '70 flo-
renos praesentis pecuniae, et praeterea usus fructus vineae et aedium in urbe.
Hic non tantum uxor mea sollicite instat, ut vel saltem aliquam portionem extra
limites Styriae tutores deponant propter securitatem: aequum enim esse, ut ipsa
quoque in parte tutelae sit, neque absens et omnino a conscientia hujus admini-
strationis remota, olim neglectae maternae providentiae accusari possit3 praesertim
cum constet, alterum tutorum aliquot millia hujus praesentis pecuniae mutuo sum-
sisse et praedia pro se emisse non admodum tut-a3 sed etiam ipse ego tale quid
percupio fieri, ut si quo longius a Styria abeam, expeditiorem habeam pensionem
illam, de qua modo dixi. Nam hoc quidem tempore bogitationes meae distrahun-
tur, ut ita intentus esse ad studia non possim, jam pro dote uxoris sollicitus, ‚iam
curam agens aedium privignae, jam vineae culturam tractanS, jam alimenta crebris
literis reposcens.

Haec omnia negotia multiplicabuntur, fient omnia difficiliora expeditu, vsi Praga
discessero. Miserum me, cui haec olim satis splendida jam nulli sunt usui, quam
ut difficiliorem reddant oeconomiam utque uxorem et privignam lauta olim in re
sumtiosius alam.

Haec itaque, ut initio dixi, ad formandum consilium pertinere sum arbitratus.
Tempus, ut ad pulcherrima nostra studia sermonem transferam. (Ex literis d. d.
12. Jan. 1603).

Brevi post (Maj. 1603) nunciat Keplerus Hei-watto, uxorem suam in styriam abiisse,
ut res suas ipsa curaret. Herwartus (d. 17. Jun. 1603) haec respondit:

Edler Ehrnvester und Hochgelehrter. Euch seind moine freundwillige Dienst bevor,
sonders lieber Herr und guter Freund.

Ich hab mit dem Herm Peter Casal„ Rath und Secretarien J. F. D. Fordinand
von Oestreich, wegen des Herrn Erbschaftshandlungen gei-edet. Er hat sich erbotten. bei
den Sacben sein Bestes zu thun. Als wird der Hert sein Hausfrauen, auf den Fau sia
noch zu Gretz, solehes wissen lassen, damit sie sich bei ihm melden lassen mogon. mi
vill aber dem Herm nit verhalten, dass er mir in sonderem Vemauen angadeutet, ot hastae

